ΕΥΡΙΠΙΔΟΥ

καὶ πεδίων δαπέδοις ὅρον ἀμφὶ μὲν
ἀελίου κνεφαίαν
ἱππόστασιν αἰθέρα τᾷν Μολοσσῶν . . τίθεται,
πόντιον δ’ Αἰγαίων’ ἐπ’ ἆκτᾶν 595
ἀλίμενον Πηλίου κρατύνει.
καὶ νῦν δόμον ἀμπετάσας [ἀντ.
δέξατο ξεῖνον νοτερῷ βλεφάρῳ,
τᾶς φίλας κλαίων ἀλόχου νέκυν ἐν
δώμασιν ἆρτιθανῆ· τὸ γὰρ εὐγενὲς 600
ἐκφέρεται πρὸς αἰδῶ.
ἐν τοῖς ἀγαθοῖσι δὲ πάντ’ ἔνεστιν σοφίας. ἄγαμαι·
πρὸς δ’ ἐμᾷ ψυχᾷ θάρσος ἧσται
θεοσεβῆ φῶτα κεδνὰ πράξειν. 605

Αδ. ἀνδρῶν Φεραίων εὐμενὴς παρουσία,
νέκυν μὲν ἤδη πάντ’ ἔχοντα πρόσπολοι
φέρουσιν ἄρδην πρὸς τάφον τε καὶ πυράν·
ὑμεῖς δὲ τὴν θανοῦσαν, ὡς νομίζεται,
προσείπατ’ ἐξιοῦσαν ὑστάτην ὁδόν. 610
Χο. καὶ μὴν ὁρῶ σὸν πατέρα γηραιῷ ποδὶ
στείχοντ’, ὀπαδούς τ’ ἐν χεροῖν δάμαρτι σῇ
κόσμον φέροντας, νερτέρων ἀγάλματα.
ΦΕΡΗΣ
ἥκω κακοῖσι σοῖσι συγκάμνων, τέκνον·
ἐσθλῆς γάρ, οὐδεὶς ἀντερεῖ, καὶ σώφρονος 615
γυναικὸς ἡμάρτηκας. ἀλλὰ ταῦτα μὲν
φέρειν ἀνάγκη καίπερ ὄντα δύσφορα.
δέχου δὲ κόσμον τόνδε, καὶ κατὰ χθονὸς
ἴτω. τὸ ταύτης σῶμα τιμᾶσθαι χρεών,

ἥτις γε τῆς σῆς προύθανε ψυχῆς, τέκνον, 620

594 ἱππόστασιν L P B Σ z ὑπόστασιν V Μολοσσῶν (ὀρέων) Bauer ε
cf. V. 603 595 δ’ V B : τ’ L Py Αἰγαίων’ Σ : αι’γαῖον codd.
598 ξεῖνον Aldina: ξένον codd. 599 φίλας Aldina τ φιλίας codd.
603 ἄγαμαι delevit l , 608 πρὸς L P : εἷς V B 617 δύσφορα

LPb: δυσμενῆνΒ εῒΣΒ


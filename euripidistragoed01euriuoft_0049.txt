ΚΤΚΛΩΨ

Χο. ἐν δεξιᾷ σου. Κυ. ποῦ; Χο. πρὸς αὐτῇ τῇ πέτρᾳ.
ἔχεις,· Κυ. κακόν γε πρὸς κακῷ· τὸ κρανίον
παίσας κατέαγα. Χο. καί σε διαφεύγουσί γε.

Κυ. οὗ τῇδ’· ἐπεὶ τῇδ’ εἶπας,· Χο. οὔ· ταύτῃ λέγω.

Κυ. πῇ γάρ,· Χο. περιάγου, κεῖσε, πρὸς τᾶριστερά. 686

Κυ. οἴμοι γελῶμαι· κερτομεῖτέ μ’ ἐν κακοῖς.
Χο. ἀλλ’ οὐκέτ’, ἀλλὰ πρόσθεν οὗτός ἐστί σου.

Κυ. ὦ παγκάκιστε, ποῦ ποτ’ εἳ; Οδ. τηλοῦ σέθεν
φυλακαῖσι φρουρῶ σῶμ’ Ὀδυσσέως τόδε. 690

Κυ. πῶς εἶπας,· ὄνομα μεταβαλὼν καινὸν λέγεις.
Οδ. ὅπερ γ’ ὁ φύσας ὠνόμαζ’ Ὀδυσσέα.
δώσειν δ’ ἔμελλες ἀνοσίου δαιτὸς δίκας·
κακῶς γὰρ ἂν Τροίαν γε διεπυρωσάμην
εἰ μή σ’ ἑταίρων φόνον ἐτιμωρησάμην. 695
Κυ. αἰαῖ· παλαιὸς χρησμὸς ἐκπεραίνεται.
τυφλὴν γὰρ ὄψιν ἐκ σέθεν σχήσειν μ’ ἔφη
Τροίας ἀφορμηθέντος. ἀλλὰ καὶ σε’ τοι
δίκας ὑφέξειν ἀντὶ τῶνδ’ ἐθέσπισεν,
πολὺν θαλάσσῃ χρόνον ἐναιωρούμενον. 700
Οδ. κλαίειν σ’ ἄνωγα· καὶ δέδραχ’ ὅπερ λέγεις.
ἐγὼ δ’ ἐπ’ ἀκτὰς εἶμι καὶ νεὼς σκάφος
ἥσω ’πὶ πόντον Σικελὸν ἔς τ’ ἐμὴν πάτραν.
Κυ. οὗ δῆτ’, ἐπεί σε τῆσδ’ ἀπορρήξας πέτρας
αὗτοῖσι συνναύταισι συντρίψω βαλών. 705
ἄνω δ’ ἐπ’ ὄχθον εἶμι, καίπερ ὢν τυφλός,
δι’ ἆμφιτρῆτος τῆσδε Τπροσβαίνων ποδί.’Ῑ“
Χο. ἡμεῖς δὲ συνναῦταί γε τοῦδ’ Ὀδυσσέως
ὄντες τὸ λοιπὸν Βακχίῳ δουλεύσομεν.

683 Κυ. ante ἔχεις habet P sed spatium post ἔχεις 684 παίσας
L p: παῖδας Ρ 686 περιάγου, κεῖσε Nauck: περιάγουσί σε LP
688 οὗτος] οὖτις Hartung 690 σῶμ’ Canter: δῶμ’ LP
694 διεπυρῶσαμεν F ix 701 λέγεις Paley: λέγω LP 703 ἔς
τ’ (sic) LP: εἷς Schumacher 704 σε l P: γε, ut videtur, L
τῆσδ’] malim τάσδ’; τήνδ’ . . . πέτραν Kirchhoff 707 προσ-
βαίνων ποδί vix sana: προσβαίνειν Verrall subscr. τέλος τοῦ κύκλω-

πος lP


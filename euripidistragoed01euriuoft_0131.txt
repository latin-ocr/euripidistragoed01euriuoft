ΜΗΔΕΙΑ

κάγὼ πόλιν σὴν ὡς τάχιστ’ ἀφίξομαι,
πράξασ’ ἃ μέλλω καὶ τυχοΰσ’ ἃ βούλομαι.

Χο. ἀλλά σ’ ὁ Μαίας πομπαῖος ἄναξ
πελάσειε δόμοις, ὧν τ’ ἐπίνοιαν 760
σπεύδεις κατέχων πράξειας, ἐπεὶ
γενναῖος ἀνήρ,
Αἶγεῦ, παρ’ ἐμοὶ δεδόκησαι.

Μη. ὦ Ζεῦ Δίκη τε Ζηνὸς “Ηλίου τε φῶς,
νῦν καλλίνικοι τῶν ἐμῶν ἐχθρῶν, φίλαι, 765
γενησόμεσθα κείς ὁδὸν βεβήκαμεν·
νῦν [δ’] ἐλπὶς ἐχθροὺς τοὺς ἐμοὺς τείσειν δίκην.
οὗτος γὰρ ἀνὴρ ᾗ μάλιστ’ ἐκάμνομεν
λιμὴν πέφανται τῶν ἐμῶν βουλευμάτων·
ἐκ τοῦδ’ ἆναψόμεσθα πρυμνήτην κάλων, 770
μολόντες ἄστυ καὶ πόλισμα Παλλάδος.
ἤδη δὲ πάντα τάμά σοι βουλεύματα
λέξω· δέχου δὲ μὴ πρὸς ἡδονὴν λόγους.

πέμψασ’ ἐμῶν τιν’ οἰκετῶν Ἰάσονα

ἐς ὄψιν ἐλθεῖν τὴν ἐμὴν αἰτήσομαι· 775
μολόντι δ’ αὐτῷ μαλθακοὺς λέξω λόγους,
ὣς καὶ δοκεῖ μοι ταύτά, καὶ καλῶς ἔχειν
γάμους τυράννων οὓς προδοὺς ἡμᾶς ἔχει·
καὶ ξύμφορ’ εἶναι καὶ καλῶς ἐγνωσμένα.
παῖδας δὲ μεῖναι τοὺς ἐμοὺς αἰτήσομαι, 780
οὐχ ὡς λιποῦσ’ ἂν πολεμίας ἐπὶ χθονὸς
ἐχθροῖσι παῖδας τοὺς ἐμοὺς καθυβρίσαι,
ἀλλ’ ὥς δόλοισι παῖδα βασιλέως κτάνω.

758 τυχοῦσ’ ὧν AP 759 XO] ταῦτα ἔνιοι τῷ χόρῳ ἔνιοι τῇ
Μηδείᾳ προσνέμουσιν Σ 767 δ’ del. Matthiae. Versum seclusit
Bothe 768 ἀνὴρ codd. : corr. Porson μάλιστά κάμνομεν Α :
corr. A² 769 πέφασται V 774 ἐμόν τιν’ Α 777 ταῦτα
codd.: corr. Barnes ἔχειν Hervagiana secunda: ἔχει codd.
779 ἐγνωσμένα AVB: εἰργασμένα LP 780 παῖδας] πόδας

suprascr. Αι 781 λιποῦσ’ ἃν Elmsley: λιποῦσα codd. z λίπω σφε
,Burges 782 del. Brunck: ἐχθροῖς παρασχῶ Arnim


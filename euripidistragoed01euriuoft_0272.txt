ΕΎῬΙΠΙΔΟΤ

πατήρ τε θυγατρὶ παῖς τε μητρὶ μίγνυται
κόρη τ’ ἀδελφῷ, διὰ φόνου δ’ οἱ φίλτατοι , « 175
χωροῦσι, καὶ τῶνδ’ οὐδὲν ἐξείργει νόμος.
ἃ μὴ παρ’ ἡμᾶς εἴσφερ’· οὐδὲ γὰρ καλὸν
δυοῖν γυναικοῖν ἄνδρ’ ἕν’ ἡνίας ἔχειν,
ἀλλ’ εἷς μίαν βλέποντες εὐναίαν Κύπριν ¹
στέργουσιν, ὅστις μὴ κακῶς οἰκεῖν θέλει.. ¹80
Xo. ἐπίφθονόν τοι χρῆμα θηλείας φρενὸς
καὶ ξυγγάμοισι δυσμενὲς μάλιστ’ ἀεί.
Αν. φεῦ φεῦ·
κακόν γε θνητοῖς τὸ νέον ἔν τε τῷ νέῳ
τὸ μὴ δίκαιον ὅστις ἀνθρώπων ἔχει. 185
ἐγὼ δὲ ταρβῶ μὴ τὸ δουλεύειν μέ σοι
λόγων ἆπώσῃ πόλλ’ ἔχουσαν ἔνδικα,
ἢν δ’ αὖ κρατήσω, μὴ ’πὶ τῷδ’ ὄφλω βλάβην·
οἱ γὰρ πνέοντες μεγάλα τοὺς κρείσσους λόγους
πικρῶς φέρουσι τῶν ἐλασσόνων ὕπο· 190
ὅμως δ’ ἐμαυτὴν οὔ προδοῦσ’ ἁλώσομαι.
εἴπ’, ὦ νεᾶνι, τῷ σ’ ἐχεγγύῳ λόγῳ
πεισθεῖσ’ ἆπωθῶ γνησίων νυμφευμάτων,·
ὦς ἡ Λάκαινα τῶν Φρυγῶν μείων πόλις,
τύχῃ θ’ ὑπερθεῖ, κᾶμ’ ἐλευθέραν ὁρᾷς; 195
ἢ τῷ νέῳ τε καὶ σφριγῶντι σώματι
πόλεως τε μεγέθει καὶ φίλοις ἐπηρμένη
οἶκον κατασχεῖν τὸν σὸν ἀντὶ σοῦ θέλω ‚·
πότερον ἵν’ αὐτὴ παῖδας ἀντὶ σοῦ τέκω
δούλους ἐμαυτῇ τ’ ἀθλίαν ἐφολκίδα,· 200
ἢ τοὺς ἐμούς τις παῖδας ἐξανέξεται

180 θέλει Haun. et cod. optimus Stob. 74. 9 :⁴ θέλοι codd.
181 τοι Dobree: τι codd. θηλείας φρενὸς Σ et Stob. 73. 18:
θηλειῶν ἔφυ codd. et fortasse alter Σ 184 ἐν δὲ Stob. 52. 1 v 190 ἄπο
Hermann 194 τῆς Φρυγῶν Scaliger 195 τύχῃ sere codd. ε
τύχη Β :⁴ τῇ εὐδαιμονίᾳ ὑπερβάλλει (leg. -ῃ 2) Σ videtur Δὑπερθέῃ
scribendum esse, nam persona secunda passivi praes, indic. est e ὑπερθεῖ
τᾶμ’, ἐλευθέραν θ’ Lenting ἐλεύθερον Β 197 πλούτου τε Brunck

200 τ’] γ’ Hermann

 


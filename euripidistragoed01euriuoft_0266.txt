ΕΥΡΙΠΙΔΟΥ

ἔνθ’ οἶκον ἔσχε τόνδε παῖς Ἀχιλλέως,
Πηλέα δ’ ἀνάσσειν γῆς ἐᾷ Φαρσαλίας,
ζῶντος γέροντος σκῆπτρον οὗ θέλων λαβεῖν.
κάγὼ δόμοις τοῖσδ’ ἄρσεν’ ἐντίκτω κόρον,
πλαθεῖσ’ Ἀχιλλέως παιδί, δεσπότῃ γ’ ἐμῷ. 25
καὶ πρὶν μὲν ἐν κακοῖσι κειμένην ὅμως
ἐλπίς μ’ ἀεὶ προσῆγε σωθέντος τέκνου
ἀλκήν τιν’ εὑρεῖν κᾶπικούρησιν κακῶν·
ἐπεὶ δὲ τὴν Λάκαιναν Ἑρμιόνην γαμεῖ
τούμὸν παρώσας δεσπότης δοῦλον λέχος, 30
κακοῖς πρὸς αὐτῆς σχετλίοις ἐλαύνομαι.
λέγει γὰρ ὥς νιν φαρμάκοις κεκρυμμένοις
τίθημ’ ἄπαιδα καὶ πόσει μισουμένην,
αὐτὴ δὲ ναίειν οῖκον ἀντ’ αὐτῆς θέλω
τόνδ’, ἐκβαλοῦσα λέκτρα τάκείνης βίᾳ· 35
ἁγὼ τὸ πρῶτον οὐχ ἑκοῦσ’ ἐδεξάμην,
νῦν δ’ ἐκλέλοιπα· Ζεὺς τάδ’ εἰδείη μέγας,
ὡς οὐχ ἑκοῦσα τῷδ’ ἐκοινώθην λέχει.
ἀλλ’ οὔ σφε πείθω, βούλεται δέ με κτανεῖν,
πατήρ τε θυγατρὶ Μενέλεως συνδρᾷ τάδε. 40
καὶ νῦν κατ’ οἴκους ἔστ’, ἀπὸ Σπάρτης μολὼν
ἐπ’ αὐτὸ τοῦτο· δειματουμένη δ’ ἐγὼ
δόμων πάροικον Θέτιδος εἷς ἀνάκτορον
θάσσω τόδ’ ἐλθοῦσ’, ἤν με κωλύσῃ θανεῖν.
Πηλεύς τε γάρ νιν ἔκγονοί τε Πηλέως , 45
σέβουσιν, ἑρμήνευμα Νηρῇδος γάμων. ’
ὃς δ’ ἔστι παῖς μοι μόνος, ὑπεκπέμπω λάθρᾳ
23 om. M 24 ἄρσενα τίκτω L ε ἄρσεν’ ἕνα τ. Barnes, cl. Σ ἰδίως
ἕνα φησὶ παῖδα ’γενέσθαι 25 πλασθεῖσ’ V P γ’ Brunck : ·r’ codd. ι

δ’ Elmsley 27 μ’ ἄελπτος ἥγε Rutherford: προῆγε Reiske σω-
θέντος] τ]εχθέντ[ος Π 28 κάπικούφισιν Elmsley δόμων Β Ο (γρ.

κακῶν Β) 29-31 om. V spatio vacuo relicto : add. v 36 πρόσθεν ’
Α V (corr. V2) 37 τά γ’ AV 40 Μενέλαος Ambr. AV (non
notatur amplius) 41 ἀπὸ πάτρας Β O 43 δόμον primitus

A V P, correxerunt V P πάροικον suprascr. ων Α 44 ἄν με Ρ


ΑΛΚΗΣΤΙΣ

ψυχῆς ἀπαντλοίην ἄν. ἐν δ’ ὀνείρασι
φοιτῶσά μ’ εὐφραίνοις ἄν· ἡδὺ γὰρ φίλους 355
κάν νυκτὶ λεύσσειν, ὅντιν’ ἂν παρῇ χρόνον.
εἰ δ’ Ὀρφέως μοι γλῶσσα καὶ μέλος παρῆν,
ὥστ’ ἢ κόρην, Δήμητρος ἢ κείνης πόσιν
ὕμνοισι κηλήσαντά σ’ ἐξ οἈιδου λαβεῖν,
κατῆλθον ἄν, καί μ’ οὔθ’ ὁ Πλούτωνος κύων 360
οὔθ’ οὑπὶ κώπῃ ψυχοπομπὸς ἂν Χάρων
ἔσχον, πρὶν ἐς φῶς σὸν καταστῆσαι βίον.
ἀλλ’ οὖν ἐκεῖσε προσδόκα μ’, ὅταν θάνω,
καὶ δῶμ’ ἐτοίμαζ’, ὦς συνοικήσουσά μοι.
ἐν ταῖσιν αὐταῖς γάρ μ’ ἐπισκήψω κέδροις 365
σοὶ τούσδε θεῖναι πλευρά τ’ ἐκτεῖναι πέλας
πλευροῖσι τοῖς σοῖς· μηδὲ γὰρ θανών ποτε
σοΰ χωρὶς εἵην τῆς μόνης πιστῆς ἐμοί.
Χο. καὶ μὴν ἐγώ σοι πένθος ὡς φίλος φίλῳ
λυπρὸν συνοίσω τῆσδε· καὶ γὰρ ἀξία. 370
Αλ. ὦ παῖδες, αὐτοὶ δὴ τάδ’ εἷσηκούσατε
πατρὸς λέγοντος μὴ γαμεῖν ἄλλην ποτὲ
γυναῖκ’ ἐφ’ ὑμῖν μηδ’ ἀτιμάσειν ἐμέ.
Αδ. καὶ νῦν γέ φημι, καὶ τελευτήσω τάδε.
Αλ. ἐπὶ τοῖσδε παῖδας χειρὸς ἐξ ἐμῆς δέχου. 375
Αδ. δέχομαι, φίλον γε δῶρον ἐκ φίλης χερός.
Αλ. σὺ νῦν γενοῦ τοῖσδ’ ἀντ’ ἐμοῦ μήτηρ τέκνοις.
Αδ. πολλή μ’ ἀνάγκη, σοῦ γ’ ἀπεστερημένοις.
Αλ. ὦ τέκν’, ὅτε ζῆν χρῆν μ’, ἀπέρχομαι κάτω.
Αδ. οἴμοι, τί δράσω δῆτα σοῦ μονούμενος; 380
Αλ. χρόνος μαλάξει σ’· οὐδέν ἐσθ’ ὁ κατθανών.

355 φίλους V: φίλοις LPB 356 χρόνον] τρόπον Prinz
358 ὥστ’ ἢ Reiske ζ ὡς τὴν codd. (et Σ 2) 361 Χάρων] γέρων Cobet
362 ἔσχεν Earle 367, 368 Cf. Ar. Acharn. 893 372 ποτὲ LP:
τινὰ V B et fortasse Σ ad v. 375 376 om. L P (in marg. add. l).
Tum in L Alcestidi tribuuntur vv, 375, 377 378 πολλή μ’ Monk :

πολ>>ιή ’γ’ codd. ,379 χρῆν μ’ Ο : χρή μ’ V B : μ’ ἐχρῆν L P (P in
ras.


ΕΤΡΙΠΙΔΟΎ

σκαιὸς γὰρ ἀνήρ. τοῖς σοφοῖς δ’ εὐκτὸν σοφῷ
ἔχθραν συνάπτειν, μὴ ἀμαθεῖ φρονήματι·
πολλῆς γὰρ αἰδοῦς καὶ δίκης τις ἂν τύχοι. 460
Χο. ὦ πρέσβυ, μή νυν τήνδ’ ἐπαιτιῶ πόλιν·
τάχ’ ἂν γὰρ ἡμῖν ψευδὲς ἀλλ’ ὅμως κακὸν
γένοιτ’ ὄνειδος ὡς ξένους προυδώκαμεν.
Δη. γενναῖα μὲν τάδ’ εἶπας, ἀλλ’ ἀμήχανα.
οὐ σοῦ χατίζων δεῦρ’ ἄναξ στρατηλατεῖ· 465
τί γὰρ γέροντος ἀνδρὸς Εὐρυσθεῖ πλέον
θανόντος,· ἀλλὰ τούσδε βούλεται κτανεῖν.
δεινὸν γὰρ ἐχθροῖς βλαστάνοντες εὐγενεῖς,
νεανίαι τε καὶ πατρὸς μεμνημένοι
λύμας· ἃ κεῖνον πάντα προσκοπεῖν χρεών. 470
ἀλλ’, εἴ τιν’ ἄλλην οἶσθα καιριωτέραν
βουλήν, ἐτοίμαζ’, ὡς ἔγωγ’ ἀμήχανος
χρησμῶν ἀκούσας εἰμὶ καὶ φόβου πλέως.

ΜΑΚΑΡῙΑ
ξένοι, θράσος μοι μηδὲν ἐξόδοις ἐμαῖς
προσθῆτε· πρῶτον γὰρ τόδ’ ἐξαιτήσομαι· 475

γυναικὶ γὰρ σιγή τε καὶ τὸ σωφρονεῖν
κάλλιστον, εἵσω θ’ ἥσυχον μένειν δόμων.
τῶν σῶν δ’ ἀκούσασ’, Ἰόλεως, στεναγμάτων
ἐξῆλθον, οὐ ταχθεῖσα πρεσβεύειν γένους.
ἀλλ’, εἰμὶ γάρ πως πρόσφορος, μέλει δέ μοι 480
μάλιστ’ ἀδελφῶν, τῶνδε κάμαυτῆς πέρι
θέλω πυθέσθαι, μὴ ’πὶ τοῖς πάλαι κακοῖς
προσκείμενόν τι πῆμα σὴν δάκνει φρένα.
Io. ὦ παῖ, μάλιστα σ’ οὐ νεωστὶ δὴ τέκνων
τῶν ςΗρακλείων ἐνδίκως αἰνεῖν ἔχω. 485
ἡμῖν δὲ δόξας εὖ προχωρῆσαι δρόμος
458 ἀνὴρ L P 460 τύχη LP: corr. Elmsley 461 τήνδ’]
τῶνδ’ Valckenaer 462 ψευδὲς Nauck ε ψεῦδος L P 470 λύμης

Elmsley 472 βολήν Ρ 477 θ’ Elmsley: δ’ L P 480 προ-
στατὶς Rauchenstein 486 δρόμος Jacobs: δόμος LP

 


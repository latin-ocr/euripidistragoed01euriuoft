ΕΥΡΙΠΙΔΟΥ

τὸ μὲν μέγιστον Ζεὺς ἐφ’ οὗ σὺ βώμιος
θακεῖς νεοσσῶν τήνδ’ ἔχων πανήγυριν·
τὸ συγγενές τε καὶ τὸ -προυφείλειν καλῶς 240
πράσσειν παρ’ ἡμῶν τούσδε πατρῴαν χάριν·
τό τ’ αἰσχρόν, οὗπερ δεῖ μάλιστα φροντίσαι·
εἷ γὰρ παρήσω τόνδε συλᾶσθαι βίᾳ
ξένου πρὸς ἀνδρὸς βωμόν, οὐκ ἐλευθέραν
οἰκεῖν δοκήσω γαῖαν, Ἀργείων δ’ ὄκνῳ 245
ἱκέτας προδοῦναι· καὶ τάδ’ ἀγχόνης πέλας.
ἀλλ’ ὤφελες μὲν εὐτυχέστερος μολεῖν,
ὅμως δὲ καὶ νῦν μὴ τρέσῃς ὅπως σέ τις
σὺν παισὶ βωμοῦ τοῦδ’ ἇποσπάσει βίᾳ.
σὺ δ’ Ἀργος ἐλθὼν ταῦτά τ’ Εὐρυσθεῖ φράσον, 250
πρὸς τοῖσδέ τ’, εἴ τι τοισίδ’ ἐγκαλεῖ ξένοις,
δίκης κυρήσειν· τούσδε δ’ οὐκ ἄξεις ποτέ.
Κη. οὐκ ἢν δίκαιον ᾗ τι καὶ νικῶ λόγῳ;
Δη. καὶ πῶς δίκαιον τὸν ἱκέτην ἄγειν βίᾳ,·
Κη. οὐκ οῦν ἐμοὶ τόδ’ αἰσχρόν, ἀλλ’ (οὐ) σοὶ βλάβος,· 255
Δη. ἐμοί γ’, ἐάν σοι τούσδ’ ἐφέλκεσθαι μεθῶ.
Κη. σὺ δ’ ἐξόριζε, κᾷτ’ ἐκεῖθεν ἄξομεν.
Δη. σκαιὸς πέφυκας τοῦ θεοῦ πλείω φρονῶν.
Κη. δεῦρ’, ὡς ἔοικε, τοῖς κακοῖσι φευκτέον.
Δη. ἅπασι κοινὸν ῥῦμα δαιμόνων ἕδρα. 260
Κη. ταῦτ’ οὗ δοκήσει τοῖς Μυκηναίοις ἴσως.
Δη. οὐκ οὖν ἐγὼ τῶν ἐνθάδ’ εἰμὶ κύριος,·
Κη. βλάπτων <γ’> ἐκείνους μηδέν, ἢν σὺ σωφρονῇς.
Δη. βλάπτεσθ’, ἐμοῦ γε μὴ μιαίνοντος θεούς.

238 βώμιος Stephanus: βωμίους LP 239 ὁμήγυριν Nauck

· 242 τ’] δ’ Ρ 245 Ἀργείων Dobree: ἆρ’γείοις LP ὄκνῳ Mus-

grave: ὀκνῶ L P 246 τόδ’ Elmsley 247 εὐτυχέστερος apogr.
Paris.: εὐτυχέστερον L P 249 ἀποσπάσῃ L P: corr. Elmsley
251 τοῖσδ’ ἔτ’ L P: corr. Musgrave 252 κυρήσειν Bothe: anaphen*
L: κυρήσειε Ρ 253 οὐκ] οὐδ’ Nauck τι] τε Heath 255 ἀλλ’
οὗ Musgrave: ἀλλὰ L P σοὶ corrector apogr. Paris: σὺ LP
262 τῶν Reiske ε τῶν δ’ L P: τῶν γ’ Wilamowitz 263 γ’ add.
Elmsley ἂν LP: corr. Matthiae


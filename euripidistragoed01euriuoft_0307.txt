ΑΝΔΡΟΜΑΧΗ

s χωρεῖ δὲ πρύμναν· οὐ γὰρ εἷς καιρὸν τυπεὶς 1120
ἐτύγχαν’· ἐξέλκει δὲ καὶ παραστάὸος
κρεμαστὰ τεύχη πασσάλων καθαρπάσας
ἔστη ’πὶ βωμοῦ γοργὸς ὁπλίτης ἰδεῖν,
βοᾷ δὲ Δελφῶν παῖδας ἱστορῶν τάδε·
Τίνος μ’ ἕκατι κτείνετ’ εὐσεβεῖς ὁδοὺς 1125
ἥκοντα,· ποίας ὄλλυμαι πρὸς αἷτίας;-
τῶνδ’ οὐδὲν οὐδεὶς μυρίων ὄντων πέλας
ἐφθέγξατ’, ἀλλ’ ἔβαλλον ἐκ χερῶν πέτροις.
πυκνῇ δὲ νιφάδι πάντοθεν σποδούμενος
προῦτεινε τεύχη κᾶφυλάσσετ’ ἐμβολὰς 1130
ἐκεῖσε κᾶκεῖσ’ ἀσπίδ’ ἐκτείνων χερί.
ἀλλ’ οὐδὲν ἧνεν· ἀλλὰ πόλλ’ ὁμοῦ βέλη,
οἰστοί, μεσάγκυλ’ ἔκλυτοί τ’ ἆμφώβολοι,
σφαγῆς ἐχώρουν βουπόροι ποδῶν πάρος.
δεινὰς δ’ ἂν εἶδες πυρρίχας φρουρουμένου 1135
βέλεμνα παιδός. ὡς δέ νιν περισταδὸν
κύκλῳ κατεῖχον οὐ διδόντες ἀμπνοάς,
βωμοῦ κενώσας δεξίμηλον ἐσχάραν,
τὸ Τρωικὸν πήδημα πηδήσας ποδοῖν
χωρεῖ πρὸς αὐτούς· οἳ δ’ ὅπως πελειάδες 1¹40
ἱέρακ’ ἰδοῦσαι πρὸς φυγὴν ἐνώτισαν.
πολλοὶ δ’ ἔπιπτον μιγάδες ἔκ τε τραυμάτων
αὐτοί θ’ ὑπ’ αὐτῶν στενοπόρους κατ’ ἐξόδους,
κραυγὴ δ’ ἐν εὐφήμοισι δύσφημος δόμοις
πέτραισιν ἆντέκλαγξ’· ἐν εὐδίᾳ δέ πως 1145
ἔστη φαεννοῖς δεσπότης στίλβων ὅπλοις·

1 120 κρούει δὲ Scaliger (ex Σ ut putat) 1 121 ἐξήρκει δὲ Kirchhoff
1123 ἰδεῖν] γρ. φανεὶς Ψ 1128 χειρῶν codd. 1130 καὶ φυλάσσετ’
codd. ε corr. Ψ 1132 ἧνεν (Μ et Σ Μ) : γρ. ἦμεν Ψ : ἤνυεν rell.
1 133 μεσάγκυλοι AVl (corr. Ψ) 1134 σφαγῆς (τ’) Hervagiana
secunda 1135 δ’ om. AV (add. Ψ) φορουμένου L (sed op in
rasura scripsit l) 1136 παιδός suspectum : ποδός MLO νιν
L Ψ : μιν rell. 1 137 ἀναπνοαῖς L 1 140 τοὶ δ’ Α V (οἳ suprascr. Ψ)
1143 ὑφ’ αὑτῶν Voss γρ. στεμπόρους V² 1 145 ἀντ-ἔκλαγξεν εὐδία
codd. (-κλαζεν L: -κλαξεν P) : corr. Reiske (ἀντέκλαζ’· Wecklein)

EUR. 1. 19


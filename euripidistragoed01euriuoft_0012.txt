PRAEFATIO

tam saec. xii (cod. Marc. CCCCCVII), quam nuper in
actis Soc, Lips. VI descripsit Otto Hense, bis terve
in testimonium vocavi. Lubricum illum testem, qui
Christum Patientem centonem ex divolsis membris
tragicorum Graecorum composuit, raro adhibui nisi
in Bacchis et Troiadibus (de quibus in alio tomo
dicendum). Nam nisi mores eius et ingenium probe
noveriS, plus ille falsi tibi adferet quarn veri, quippe
qui non solum pedes trisyllabicos evitet, versus paroxy-
tone amet terminare, crases elisionesque reformidet,
sed etiam vocabula multa ut ignota aut obsoleta aut
denique impia—e. g. ea quae cum voce δαίμων com-
posita sunt-a carmine suo exulare cogat, multaque
alia ob causas quas equidem saepe non intellego mutet
turbetque.

Codices qui ‘ Byzantini' vocantur vix unquam
respexi: derivati sunt isti ex sylloge quadam trium
fabularum, Hec. Or. Phoen.‚ quam confecit magister
nescioquis saeculi xiv, aequalium usibus accommo-
datam et commentariis auctam amplis et futilibus
Huius generis codices innumeri dicuntur esse in
Europa3 in Anglia invenit viginti Paleius (vol. iii,
Praefi). Optimus videtur esse Guelferbytanus a
Dindorfio in editione scholiorum (vol. i, pp. xv sqq.)
descriptuS, duobus commentariis instructUS, uno Mos-
chopuli opere, altero Thomae Magistri. In quorum
acervis haud scio an adhuc sit latens aliquid bonae
frugiS, multum certe non est.

Collationibus codicum usus sum primo Kirchhof-
fianis: eas in fabulis quae ex LP pendent omnibus
praeter Herculem et Helenam ex Analectis E uripz‘dez's
Wilamowitzii correxi ; in Hercule ex eiusdem editione3
in Helena ex editione Herwerdeni, Vitellii collationibus

vlu


ΕΥΡΙΠΙΔΟΥ

φίλους κακῶς δράσαντ’ ἐναντίον βλέπειν, > 470
ἀλλ’ ἡ μεγίστη τῶν ἐν ἀνθρώποις νόσων
πασῶν, ἀναίδει’· εὖ δ’ ἐποίησας μολών·
ἐγώ τε γὰρ λέξασα κουφισθήσομαι
ψυχὴν κακῶς σε καὶ σὺ λυπήσῃ κλύων.
ἐκ τῶν δὲ πρώτων πρῶτον ἄρξομαι λέγειν. 475
ἔσῳσά σ’, ὥς ἴσασιν “Ελλήνων ὅσοι
ταύτὸν συνεισέβησαν Ἀργῷον σκάφος,
πεμφθέντα ταύρων πυρπνόων ἐπιστάτην
ζεύγλῃσι καὶ σπεροῦντα θανάσιμον γύην·
δράκοντά θ’, ὃς πάγχρυσον ἀμπέχων δέρας 480
σπείραις ἔσῳζε πολυπλόκοις ἄυπνος ὥν,
κτείνασ’ ἀνέσχον σοὶ φάος σωτήριον.
αὐτὴ δὲ πατέρα καὶ δόμους προδοῢσ’ ἐμοὺς
τὴν Πηλιῶτιν εἷς Ἰωλκὸν ἱκόμην
σὺν σοί, πρόθυμος μᾶλλον ἢ σοφωτέρα· 485
Πελίαν τ’ ἀπέκτειν’, ὥσπερ ἄλγιστον θανεῖν,
παίδων ὑπ’ αὐτοῦ, πάντα τ’ ἐξεῖλον δόμον.
καὶ ταῦθ’ ὑφ’ ἡμῶν, ὦ κάκιστ’ ἀνδρῶν, παθὼν
προύδωκας ἡμᾶς, καινὰ δ’ ἐκτήσω λέχη-
παίδων γεγώτων· εἰ γὰρ ἧσθ’ ἄπαις ἔτι, 490
συγγνώστ’ ἂν ἣν σοι τοῦδ’ ἐρασθῆναι λέχους.
ὅρκων δὲ φρούδη πίστις, οὐδ’ ἔχω μαθεῖν
ἧ θεοὺς νομίζεις τοὺς τότ’ οὐκ ἄρχειν ἔτι,
ἢ καινὰ κεῖσθαι θέσμι’ ἀνθρώποις τὰ νῦν,
ἐπεὶ σύνοισθά γ’ εἰς ἔμ’ οὐκ εὔορκος ὤν. 495
φεῦ δεξιὰ χείρ, ἧς σὺ πόλλ’ ἐλαμβάνου,

470 βλέπειν; Α 471 καλλίστη A 475 τῶνδε VL 476 Cf.
Plat. ἑορτ. 3ο; Eubulus 26 479 ζεύγλῃσι LP: ζεύγλαισι VB:
ζεύγνκαισι Α 480 θ’ LA B : δ’ VP ἀμπέχων] ἀμφέπων Aldina
δέρας AVB P: δέρος Lv 487 ὑφ’ αὑτοῦ Elmsley πάντα τ’
ἐξεῖλον δόμον LP2 (unde γρ. B¹): πάντα δ’ ἐξεῖλον φόβον AVB et
Σ Β (Σ utrum δ’ an τ’ habuerit non potest dici) 491 συγγνώστ’
ἃν ἦν L: συγγνώστ’ ἂν P: συγγνωστὸν ἣν AVB 493 ἧ V: ἢ

ΑΒ L P: εἰ Reiske νομίζω Schol. Aeschin. p. 350 494 θέσμι’
L P A Schol. Aeschin.: θέσμι’ ἐν V: θέαμ’ ἐν Β ’

 


ΕΥΡΙΠΙΔΟΥ

Αν. ἀπωλόμην ἄρ’. ὦ τέκνον, κτενοῦσί σε
δισσοὶ λαβόντες γῦπες· ὁ δὲ κεκλημένος 75
πατὴρ ἔτ’ ἐν Δελφοῖσι τυγχάνει μένων.
Θε. δοκῶ γὰρ οὐκ ἂν ὧδέ σ’ ἂν πράσσειν κακῶς
κείνου παρόντος· νῦν δ’ ἔρημος εἴ φίλων.
Αν. οὐδ’ ἀμφὶ Πηλέως ἦλθεν, ὡς ἥξοι, φάτις,·
Θε. γέρων ἐκεῖνος ὥστε σ’ ὠφελεῖν παρών. 80
Αν. καὶ μὴν ἔπεμψ’ ἐπ’ αὐτὸν οὐχ ἅπαξ μόνον.
Θε. μῶν οὖν δοκεῖς σου φροντίσαι τιν’ ἀγγέλων,·
Αν. πόθεν,· θέλεις οὖν ἄγγελος σύ μοι μολεῖν,·
Θε. τί δῆτα φήσω χρόνιος οὖσ’ ἐκ δωμάτων,·
Αν. πολλὰς ἂν εὕροις μηχανάς· γυνὴ γὰρ εἶ. 85
Θε. κίνδυνος· Ἑρμιόνη γὰρ οὗ σμικρὸν φύλαξ.
Αν. ὁρᾷς,· ἀπαυδᾷς ἐν κακοῖς φίλοισι σοῖς.
Θε. οὗ δῆτα· μηδεν τοῦτ’ ὀνειδίσῃς ἐμοί.
ἀλλ’ εἶμ’, ἐπεί τοι κού περίβλεπτος βίος
δούλης γυναικός, ην τι καὶ πάθω κακόν. 90
Αν. χώρει νυν· ἡμεῖς δ’, οἵσπερ ε’γκείμεσθ’ ἀεὶ
θρήνοισι καὶ γόοισι καὶ δακρύμασι,
πρὸς αἰθέρ’ ἐκτενοΰμεν· ἐμπέφυκε γὰρ
γυναιξὶ τέρψις τῶν παρεστώτων κακῶν
ἀνὰ στόμ’ ἀεὶ καὶ διὰ γλώσσης ἔχειν. 95
πάρεστι δ’ οὐχ ἓν ἀλλὰ πολλά μοι στένειν,
πόλιν πατρῴαν τὸν θανόντα θ’ οἘκί-ορα
στερρόν τε τὸν ἐμὸν δαίμον’ ᾧ συνεζύγην
δούλειον ἧμαρ εἷσπεσοῦσ’ ἀναξίως.
χρὴ δ’ οὔποτ’ εἰπεῖν οὐδέν’ ὄλβιον βροτῶν, 100
πρὶν ἂν θανόντος τὴν τελευταίαν ἴδῃς
ὅπως περάσας ἡμέραν ἥξει κάτω.

77 οὐκ ἂν] οὐδὲνΣ (Ottobonensis) et Haun. 79 ἥξει V 80 γέρων
γ’ L 82 δοκεῖς σοῦ Ambr. MV22 δοκεῖ σου L: δοκεῖ σοι rell.
83 μολεῖν σύ ’μοι Β Ο Ρ, ob accentum 86 σμικρὸν φύλαξ Kirchhoff:
σμικρὸν φίλον Ambr. : σμικρὰ φύλαξ rell. et Orion. Ety.m p. 26

89 κατ’ ἐνίους δὲ γράφεται χωρὶς τοῦ ΟΥ. .ἐν εἰρωνείᾳ Σ 94 τέρψις]
μέμψεις Herwerden‚ cl. Plat. Legg. 684 D 100 Xop. praef. M

 


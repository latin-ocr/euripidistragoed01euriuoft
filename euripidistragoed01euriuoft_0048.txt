ΕΥΡΙΠΙΔΟΥ

ἰὼ ἰώ· γενναιότατ’ ὧ-
θεῖτε σπεύδετ’. ἐκκαίετε τᾶν ὀφρὺν

θηρὸς τοῦ ξενοδαίτα.

τυφέτω, καιέτω

τὸν Αἴτνας μηλονόμον. 660
τόρνευ’, ἕλκε, μή σ’ ἐξοδυνηθεὶς

δράσῃ τι μάταιον.

Κυ. ὤμοι, κατηνθρακώμεθ’ ὀφθαλμοῦ σέλας.

Χο. καλός γ’ 6 παιάν· μέλπε μοι τόνδ’, ὦ Κύκλωψ.

Κυ. ὤμοι μάλ’, ὣς ὑβρίσμεθ’, ὡς ὀλώλαμεν. 665
ἀλλ’ οὔτι μὴ φύγητε τῆσδ’ ἔξω πέτρας
χαίροντες, οὐδὲν ὄντες· ἐν πύλαισι γὰρ
σταθεὶς φάραγγος τάσδ’ ἐναρμόσω χέρας.

Χο. τί χρῆμ’ ἀυτεῖς, ὦ Κύκλωψ,· Κυ. ἀπωλόμην.
Χο. αἰσχρός γε φαίνῃ. Κυ. κάπὶ τοῖσδέ γ’ ἄθλιος. 670
Χο. μεθύων κατέπεσες ἐς μέσους τοὺς ἄνθρακας;
Κυ. Οὖτίς μ’ ἆπώλεσ’. Χο. οὐκ ἄρ’ οὐδεὶς ἠδίκει.
Κυ. Οὖτίς με τυφλοῖ βλέφαρον. Χο. οὐκ ἄρ’ εἴ τυφλός.
Κυ. ὡς δὴ σύ- Χο. καὶ πῶς σ’ οὔτις ἂν θείη τυφλόν,·
Κυ. σκώπτεις. 6 δ’ Οὖτις ποῦ ’στιν,· Χο. οὐδαμοῦ,
Κύκλωψ. 675

Κυ. 6 ξένος, ἵν’ ὀρθῶς ἐκμάθῃς, μ’ ἀπώλεσεν,
6 μιαρός, ὅς μοι δοὺς τὸ πῶμα κατέκλυσεν.

Χο. δεινὸς γὰρ οἶνος καὶ παλαίεσθαι βαρύς.

Κυ. πρὸς θεῶν, πεφεύγασ’ ἢ μένουσ’ ἔσω δόμων,·

Χο. οὗτοι σιωπῇ τὴν πέτραν ἐπήλυγα 680
λαβόντες ἑστήκασι. Κυ. ποτέρας τῆς χερός,·

659 τύφετ’ ὦ, καίετ’ ὦ Musgrave. Sed incantatio est: cf. v. 616
660 μηλ. τὸν Α. metro aptius ἔτνας L P 661 μή σ’ L p: μὴ
δ’ Ρ ἐξοδυνηθεὶς] ἐξ ὀδύνης συθεὶς Kirchhoff 664 ὦ] αὖ
Markland 668 τάσδ’] τῆσδ’ Nauck: ταῖσδ’ Kirchhoff 669-
675 Xo.] Forte ἄλλοι Κύκλωπες ἔνδοθεν 672 οὐδείς σ’ Battierius
674 σ’ οὔτις Canter: σύ· τίς LP 677 μοι] με Musgrave, minus

Attice κατέκλυσε Canter: κατέκαυσε L P (κατέσπασε p) 678 οἶνος
LP 678, 679 Personarum notas om. L P, add. Reiske


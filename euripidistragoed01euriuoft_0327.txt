EKABH

ἢν τοῖσι πολλοῖς πρὸς χάριν λε’γητέ τι.
ἀτὰρ τί δὴ σόφισμα τοῦθ’ ἡγούμενοι
ἐς τήνδε παῖδα ψῆφον ὥρισαν φόνου;
πότερα τὸ χρῆν σφ’ ἐπήγαγ’ ἀνθρωποσφαγεῖν 260
πρὸς τύμβον, ἔνθα βουθυτεῖν μᾶλλον πρέπει;
ἢ τοὺς κτανόντας ἀνταποκτεῖναι θέλων
ἐς τήνδ’ Ἀχιλλεὺς ἐνδίκως τείνει φόνον;
ἀλλ’ οὐδὲν αὐτὸν ἥδε γ’ εἴργασται κακόν.
Ἑλένην νιν αἰτεῖν χρῆν τάφῳ προσφάγματα· 265
κείνη γὰρ ὤλεσέν νιν ἐς Τροίαν τ’ ἄγει.
εἰ δ’ αἰχμαλώτων χρή τιν’ ἔκκριτον θανεῖν
κάλλει θ’ ὑπερφέρουσαν, οὐχ ἡμῶν τόδε·
ἡ Τυνδαρὶς γὰρ εἶδος ἐκπρεπεστάτη,
ἀδικοῦσά θ’ ἡμῶν οὐδὲν ἧσσον ηὑρέθη. 270
τῷ μὲν δικαίῳ τόνδ’ ἆμιλλῶμαι λόγον·
ἃ δ’ ἀντιδοῦναι δεῖ ‹r' ἀπαιτούσης ἐμοῦ,
ἄκουσον. ἥψω τῆς ἐμῆς, ὡς φῄς, χερὸς
καὶ τῆσδε γραίας προσπίτνων παρηίδος·
ἆνθάπτομαί σου τῶνδε τῶν αὐτῶν ἐγὼ 275
χάριν τ’ ἀπαιτῶ τὴν τόθ’ ἱκετεύω τέ σε,
μή μου τὸ τέκνον ἐκ χερῶν ἀποσπάσῃς,
μηδὲ κτάνητε· τῶν τεθνηκότων ἅλις.
ταύτῃ γέγηθα κάπιλήθομαι κακῶν·
ἥδ’ ἀντὶ πολλῶν ἐστί μοι παραψυχή, 280
πόλις, τιθήνη, βάκτρον, ἡγεμὼν ὁδοῦ.
οὐ τοὺς κρατοῦντας χρὴ κρατεῖν ἃ μὴ χρεών,
οὐδ’ εὐτυχοῦντας εὖ δοκεῖν πράξειν ἀεί·
260 τὸ χρῆν etiam Σε τὸ χρὴ Nauck (et Fz) ἆνθρωποκτονεΐν Ρ

(errore ex Σ) cum Eustathi0‚ p. 1179 263 τίνει Μ Α 265 προ-
σφάγματα Ρ O ε πρόσφαγμά τι V ε πρόσφαγμα rell. 267 αἰχμάλωτον

MVP 269 ἐκπρεπεστάτη Μ : εὐπρεπεστάτη M2 rell. 270 ἧττον
AVP 274 γεραιᾶς codd. ε corr. Valckenaer παρειάδος codd.
(ex παρηίδος et γενειάδος ortum, ut vid.) ε corr. Byzantini 276 τ’]
δ’ Μ 277 χειρὸς V: rasura in L 279 del. Hartung. Cf.
Or. 66. Habuit EV (recens scholium> 281 πόλις] ἐλπὶς Prinz

282 τὸν κρατοῦντα Stob. 105. 20 283 πράσσειν V


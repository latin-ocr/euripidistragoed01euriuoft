EKABH

ἄγου μ’, Ὀδυσσεῦ, καὶ διέργασαί μ’ ἄγων·
οὔτ’ ἐλπίδος γὰρ οὔτε του δόξης ὁρῶ 370
θάρσος παρ’ ἡμῖν ὥς ποτ’ εἷ’) πρᾶξαί με χρή.
μῆτερ, σὺ δ’ ἡμῖν μηδὲν ἐμποδὼν γένῃ,
λέγουσα μηδὲ δρῶσα· συμβούλου δέ μοι
θανεῖν πρὶν αἰσχρῶν μὴ κατ’ ἀξίαν τυχεῖν.
ὅστις γὰρ οὐκ εἴωθε γεύεσθαι κακῶν, 37 5
φέρει μέν, ἀλγεῖ δ’ αὐχέν’ ἐντιθεὶς ζυγῷ·
θανὼν δ’ ἂν ε’ίη μᾶλλον εὐτυχέστερος
ἢ ζῶν· τὸ γὰρ ζῆν μὴ καλῶς μέγας πόνος.
Χο. δεινὸς χαρακτὴρ κᾶπίσημος ἐν βροτοῖς
ἐσθλῶν γενέσθαι, κάπὶ μεῖζον ἔρχεται 380
τῆς εὐγενείας ὄνομα τοῖσιν ἀξίοις.
Εκ. καλῶς μὲν εἶπας, θύγατερ, ἀλλὰ τῷ καλῷ
λύπη πρόσεστιν. εἰ δὲ δεῖ τῷ Πηλέως
χάριν γενέσθαι παιδὶ καὶ ψόγον φυγεῖν
ὑμᾶς, Ὀδυσσεῦ, τήνδε μὲν μὴ κτείνετε, 385
ἡμᾶς δ’ ἄγοντες πρὸς πυρὰν Ἀχιλλέως
κεντεῖτε, μὴ φείδεσθ’· ἐγὼ ”τεκον Πάριν,
ὃς παῖδα Θέτιδος ὤλεσεν τόξοις βαλών.
Οδ. οὐ σ’, ὦ γεραιά, κατθανεῖν Ἀχιλλέως
φάντασμ’ Ἀχαιούς, ἀλλὰ τήνδ’, ᾐτήσατο. 390
Εκ. ὑμεῖς δέ μ’ ἀλλὰ θυγατρὶ συμφονεύσατε,
καὶ δὶς τόσον πῶμ’ αἵματος γενήσεται
γαίᾳ νεκρῷ τε τῷ τάδ’ ἐξαιτουμένῳ.
Οδ. ἅλις κόρης σῆς θάνατος, οὐ προσοιστέος
ἄλλος πρὸς ἄλλῳ· μηδὲ τόνδ’ ὠφείλομεν. 395

369 ἄγου μ’ vel ἀγοῦ μ’ Μ AV L O F et sic, ut vid„ legit Cleanthes
ap. Epictet. Enchir. 77, vv, 346 sq. imitatus: ἄγ’ οὖν μ’ PF22 ἄγ’

οὖν Thom. Mag. 81. 14 372 ἐμποδὼν μηδὲν Ρ 375 πόνων
Stob. 30. 3 378 ζῆν ἐν κακοῖς πόνος μέγας Stob. 3ο. 3 (sed μὴ
καλῶς π. μ.. idem 121. 20) 380 πλεῖον V O: πλεῖστον Stob. 88. 6

381 τοῦνομα Α Ρ : οὕνομα Stob. 382 ὦ θύγατερ AV 384 tpdwv
M, γ inserit M² (φυγεῖν ψόγον V) 387 κτενεῖτε V 392 πόμ’ codd. :
corr. Porson 393 τε om. P: ante νεκρῷ ponit L 394 σῆς
in εἷς mutat M¹ : om. L P (εἷς Kirchhoff)


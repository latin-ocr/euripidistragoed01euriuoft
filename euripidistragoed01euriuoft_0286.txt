ΕΥΡΙΠΙΔΟΥ

ΠΗΛΕΥΣ

ὑμᾶς ἐρωτῶ τόν τ’ ἐφεστῶτα σφαγῇ,

τί ταῦτα,· πῶς ταῦτ’,· ἐκ τίνος λόγου νοσεῖ

δόμος,· τί πράσσετ’ ἄκριτα μηχανώμενοι;

Μενέλα’, ἐπίσχες· μὴ τάχυν’ ἄνευ δίκης. . . .· 550

ἡγοῦ σὺ θᾶσσον, οὗ γὰρ ὣς ἔοικέ μοι

σχολῆς τόδ’ ἔργον· ἀλλ’ ἀνηβητηρίαν

ῥώμην μ’ ἐπαινῶ λαμβάνειν, εἴπερ ποτέ. . . .

πρῶτον μὲν οῦν κατ’ οὖρον ὥσπερ ἱστίοις

ἐμπνεύσομαι τῇδ’· εἰπέ, τίνι δίκῃ χέρας 555

βρόχοισιν ἐκδήσαντες οἵδ’ ἄγουσί σε Δ

καὶ παῖδ’; ὕπαρνος γάρ τις οἶς ἀπόλλυσαι,

ἡμῶν ἀπόντων τοῦ τε κυρίου σέθεν.
Αν. οἵδ’, ὦ γεραιέ, σὺν τέκνῳ θανουμένην

ἄγουσί μ’ οὕτως ὡς ὁρᾷς. τί σοι λέγω,· 5⁶0

οὐ γὰρ μιᾶς σε κληδόνος προθυμίᾳ

μετῆλθον, ἀλλὰ μυρίων ὑπ’ ἀγγέλων.

ἔριν δὲ τὴν κατ’ οἶκον οἶσθά που κλύων

τῆς τοῦδε θυγατρός, ὧν τ’ ἀπόλλυμαι χάριν.

καὶ νῦν με βωμοῦ Θέτιδος, ἢ τὸν εὐγενῆ 565

ἔτικτέ σοι παῖδ’, ἢν σὺ θαυμαστὴν σέβεις,

ἄγουσ’ ἀποσπάσαντες, οὔτε τῳ δίκῃ

κρίναντες οὔτε τοὺς ἀπόντας ἐκ δόμων

μείναντες, ἀλλὰ τὴν ἐμὴν ἐρημίαν

γνόντες τέκνου τε τοῦδ’, ὃν οὐδὲν αἴτιον 570

μέλλουσι σὺν ἐμοὶ τῇ ταλαιπώρῳ κτενεῖν.

ἀλλ’ ἀντιάζω σ’, ὦ γέρον, τῶν σῶν πάρος

548 πῶς ταῦτ’,· ἐκ LP: καὶ πῶς τέκ Μ AV: καὶ πῶς κᾶκ Β O: καὶ

πῶς ; ἐκ Nauck: πῶς τε κάκ Wilamowitz (πῶς ταῦτα ’γέγονε καὶ τί
ταῦτα ΣΜ) 550 del. Wilamowitz: ante v. 547 trai. Bruhn
551 γέροντί μοι M2 in loco evanido 553 suspectus: μ’ om.
L P B Σ : in parenthesi ἐπαινῶ (⁶ bemgne’) senem dicere putat Verrall,
servi auxilium abnuentem: με καὶ νῦν Platt 554 οὖν om. LP
556 ἐνδήσαντες Pierson 557 οἷς Hartung (ὡς ὕπαρνον πρόβατον Σ);

ὡς codd. ἀπόλλυται Α 566 σέβεις] γρ. ἄγεις Σ 567 ἄγουσ’]
γρ. ἄγειν Μ 568 οὕτε V: οὐδὲ rell. 571 κτανεῖν codd·

 


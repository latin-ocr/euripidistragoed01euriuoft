ΕΥΡΙΠΙΔΟΥ

τοσοῦτον οὖν σου τυγχάνειν βουλήσομαι,
ἥν μοι πόρος τις μηχανή τ’ ἐξευρεθῇ 260
πόσιν δίκην τῶνδ’ ἀντιτείσασθαι κακῶν,
[τὸν δόντα τ’ αὐτῷ θυγατέρ’ ἤ τ’ ἐγήματο]
σιγᾶν. γυνὴ γὰρ τᾶλλα μὲν φόβου πλέα
κακή τ’ ἐς ἆλκῆν καὶ σίδηρον εἰσορᾶν·
ὅταν δ’ ἐς εὐνὴν ἠδικημένη κυρῇ, 2⁶5
οὐκ ἔστιν ἄλλη φρὴν μιαιφονωτέρα.
Χο. δράσω τάδ’· ἐνδίκως γὰρ ἐκτείσῃ πόσιν,
Μήδεια. πενθεῖν δ’ οὔ σε θαυμάζω τύχας.
ὁρῶ δὲ καὶ Κρέοντα, τῆσδ’ ἄνακτα γῆς,
στείχοντα, καινῶν ἄγγελον βουλευμάτων. 270
ΚΡΕΩΝ
σὲ τὴν σκυθρωπὸν καὶ πόσει θυμουμένην,
Μήδειαν, εἶπον τῆσδε γῆς ἔξω περᾶν
φυγάδα, λαβοῦσαν δισσὰ σὺν σαυτῇ τέκνα·
καὶ μή τι μέλλειν· ὣς ἐγὼ βραβεὺς λόγου
τοῦδ’ εἶμί, κούκ ἄπειμι πρὸς δόμους πάλιν, 275
πρὶν ἄν σε γαίας τερμόνων ἔξω βάλω.
Μη. αἰαῖ· πανώλης ἡ τάλαιν’ ἀπόλλυμαι.
ἐχθροὶ γὰρ ἐξιᾶσι πάντα δὴ κάλων,
κούκ ἔστιν ἄτης εὐπρόσοιστος ἔκβασις.
ἐρήσομαι δὲ καὶ κακῶς πάσχουσ’ ὅμως· 280
τίνος μ’ ἕκατι γῆς ἀποστέλλεις, Κρέον,·
Κρ. δέδοικά σ’-οὐδὲν δεῖ παραμπίσχειν λόγους-
μή μοί τι δράσῃς παῖδ’ ἀνήκεστον κακόν.

259 οὖν L P : δὲ AVB. τοσόνδε δ’ οὖν Sachsse 261 δίκην ΕῙῐηεῖ
ley (et D) z δίκῃ codd. τόνδ’ L 262 damnavit Lenting3 habuit

Σ Β. Cf. 288 δόντα γ’ L P ἥ Porson : ἦν codd. 264 κακή τ’
Tyrwhitt : κακὴ δ’ codd. 267 δράσω Ρ suprascr. v: δρᾶσον (δράσον
ΑΒ) rell. 268 θαυμάσω Β 273 σαυτῇ L: αὐτῆ rell.
275 δόΗκ V: δόμους Vl 278 δὴ om. A 279 εὐπρόσορμος
Wecklein 280 πάσχουσ’] λέγουσ’ Α 281 τῆσδε ’γῆς V

282 παραμπίσχειν L: περιαμπίσχειν P: παραμπέχειν AVB> (et ΣΥ,
Σ Β), formam Euripidi inusitatam ⁴


ΕΥΡΙΠΙΔΟΥ

Εκ. πολλή γ’ ἀνάγκη θυγατρὶ συνθανεῖν ἐμέ.
Οδ. πῶς; οὐ γὰρ οἶδα δεσπότας κεκτημένος.
Εκ. ὁποῖα κισσὸς δρυός, ὅπως τῆσδ’ ἕξομαι.
Οδ. οὔκ, ἤν γε πείθῃ τοῖσι σοῦ σοφωτέροις.
Εκ. ὡς τῆσδ’ ἑκοῦσα παιδὸς οὐ μεθήσομαι. , 400
Οδ. ἀλλ’ οὐδ’ ἐγὼ μὴν τήνδ’ ἄπειμ’ αὐτοῦ λιπών.
Πλ. μῆτερ, πιθοῦ μοι· καὶ σύ, παῖ Λαερτίου,
χάλα τοκεῦσιν εἰκότως θυμουμένοις,
σύ τ’, ὦ τάλαινα, τοῖς κρατοῦσι μὴ μάχου.
βούλῃ πεσεῖν πρὸς οὖδας ἑλκῶσαί τε σὸν 405
γέροντα χρῶτα πρὸς βίαν ὠθουμένη,
ἆσχημονῆσαί τ’ ἐκ νέου βραχίονος
σπασθεῖσ’, ἃ πείσῃ; μὴ σύ γ’· οὐ γὰρ ἄξιον.
ἀλλ’, ὦ φίλη μοι μῆτερ, ἡδίστην χέρα
δὸς καὶ παρειὰν προσβαλεῖν παρηίδι· 410
ὡς οὔποτ’ αὖθις, ἀλλὰ νῦν πανύστατον
ἀκτῖνα κύκλον θ’ ἡλίου προσόψομαι.
τέλος δέχῃ δὴ τῶν ἐμῶν προσφθεγμάτων.
ὠ μῆτερ, ὠ τεκοῦσ’, ἄπειμι δὴ κάτω.
Εκ. ὠ θύγατερ, ἡμεῖς δ’ ἐν φάει δουλεύσομεν. 415
Πλ. ἄνυμφος ἀνυμέναιος ὧν μ’ ἐχρῆν τυχεῖν.
Εκ. οἰκτρὰ σύ, τέκνον, ἀθλία δ’ ἐγὼ γυνή.
Πλ. ἐκεῖ δ’ ἐν οἈιδου κείσομαι χωρὶς σέθεν.
Εκ. οἴμοι· τί δράσω,· ποῖ τελευτήσω βίους
Πλ. δούλη θανοῦμαι, πατρὸς οῧσ’ ἐλευθέρου. 420
Εκ. ἡμεῖς δὲ πεντήκοντά γ’ ἄμμοροι τέκνων.
Πλ. τί σοι πρὸς ’Ἕκτορ’ ἢ γέροντ’ εἴπω πόσιν,·
Εκ. ἄγγελλε πασῶν ἀθλιωτάτην ἐμέ.

397 κεκτημένος etiam Σι κεκτημένη Ρ, quo recepto οἶσθα Jenne
398 ὅπως] Cf. Tro. 146- 7, Ar. Eccl. 297: ἐγὼ Sybe1(nu’‹7‹b Σ); ὅμοια
pro ὁποια Reiske. Nihil m Σ de duplice relativo 402 Λαρτίου Α
404 τ’] δ’ V 405 πρὸς] ἐς L 408 Ησθεῖὤ ἃ μὴ πείσῃ σύ γ’ L
412 om. M· . add. M2. Cf. Alc. 206- -7 413 δέχου Av: δ’ ἔχη vel
δ’ ἔχει M² γρ. Α 419 βίον] τάδε Nauck: cf. 1270 421 ἄμμοιροι
A: ἄμοιροι V


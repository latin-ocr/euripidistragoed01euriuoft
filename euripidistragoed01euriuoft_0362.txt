ΕΥΡΙΠΙΔΟΥ

σώσας τε τὸν ἐμόν, εἶχες ἂν καλὸν κλέος· 1225
ἐν τοῖς κακοῖς γὰρ ἁγαθοὶ σαφέστατοι
φίλοι· τὰ χρηστὰ δ’ αὕθ’ ἕκαστ’ ἔχει φίλους.
εἰ δ’ ἐσπάνιζες χρημάτων, ὃ δ’ εὐτύχει,
θησαυρὸς ἄν σοι παῖς ὑπῆρχ’ οὑμὸς μέγας·
νῦν δ’ οὔτ’ ἐκεῖνον ἄνδρ’ ἔχεις σαυτῷ φίλον, 1230
χρυσοῦ τ’ ὄνησις οἴχεται παῖδές τε σοί,
αὐτός τε πράσσεις ὧδε. σοὶ δ’ ἐγὼ λέγω,
Ἀγάμεμνον, εἶ τῷδ’ ἀρκέσεις, κακὸς φανῇ·
οὔτ’ εὐσεβῆ γὰρ οὔτε πιστὸν οἷς ἐχρῆν,
οὐχ ὅσιον, οὐ δίκαιον εὖ δράσεις ξένον· 1235
αὐτὸν δὲ χαίρειν τοῖς κακοῖς σὲ φήσομεν
τοιοῦτον ὄντα . . . δεσπότας δ’ οὗ λοιδορῶ.
Χο. φεῦ φεῦ· βροτοῖσιν ὡς τὰ χρηστὰ πράγματα
χρηστῶν ἀφορμὰς ἐνδίδωσ’ ἀεὶ λόγων.
Αγ. ἀχθεινὰ μέν μοι τάλλότρια κρίνειν κακά, 1²40
ὅμως δ’ ἀνάγκη· καὶ γὰρ αἰσχύνην φέρει,
πρᾶγμ’ ἐς χέρας λαβόντ’ ἀπώσασθαι τόδε.
ἐμοὶ δ’, ἵν’ εἰδῇς, οὔτ’ ἐμὴν δοκεῖς χάριν
οὔτ’ οὗν Ἀχαιῶν ἄνδρ’ ἀποκτεῖναι ξένον,
ἀλλ’ ὥς ἔχῃς τὸν χρυσὸν ἐν δόμοισι σοῖς. 1245
λέγεις δὲ σαυτῷ πρόσφορ’ ἐν κακοῖσιν ὥν.
τάχ’ οὖν παρ’ ὑμῖν ῥᾴδιον ξενοκτονεῖν·
ἡμῖν δέ γ’ αἰσχρὸν τοῖσιν “Ελλησιν τόδε.
πῶς οὖν σε κρίνας μὴ ἀδικεῖν φύγω ψόγον,’
οὐκ ἂν δυναίμην. ἀλλ’ ἐπεὶ τὰ μὴ καλὰ 1²50
πράσσειν ἐτόλμας, τλῆθι καὶ τὰ μὴ φίλα.
Πλ. οἴμοι, γυναικός, ὡς ἔοιχ’, ἡσσώμενος
δούλης ὑφέξω τοῖς κακίοσιν δίκην.
Αγ. οὔκουν δικαίως, εἴπερ εἰργάσω κακά,·

1226 οἱ ’γαθοὶ L ε οἴ ἀγαθοὶ rell. σαφέστεροι L 1227 αὗθ·
ἕκαστ’ V L 1244 οὖν om. L 1245 ἔχεις MVP (corr. M² vp) :
ἔχοις l 1254 Hecubae tribuit P, sortasse recte εἴργασται Schol.

ἷξε. Hom. 11. xiii. 153 (εἴργασαι Porson) κακά] τάδε L Ο et Schol.
om.

 


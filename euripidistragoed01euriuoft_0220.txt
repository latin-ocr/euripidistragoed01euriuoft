ΕΥΡΙΠΙΔΟΥ

ἦ κάρτα δόξει τοῖς ἱκακοῖς γ’ εἶναι καλά.

μισῶ δὲ καὶ τὰς σώφρονας μὲν ἐν λόγοις,

λάθρᾳ δὲ τόλμας οὗ καλᾶς κεκτημένας.

αἳ πῶς ποτ’, ὦ δέσποινα ποντία Κύπρι, 415

βλέπουσιν ἐς πρόσωπα τῶν ξυνευνετῶν

οὐδὲ σκότον φρίσσουσι τὸν ξυνεργάτην

τέραμνά τ’ οἴκων μή ποτε φθογγὴν ἀφῇ ‚·

ἡμᾶς γὰρ αὐτὸ τοῦτ’ ἀποκτείνει, φίλαι,

ὡς μήποτ’ ἄνδρα τὸν ε’μὸν αἶσχύνασ·’ ἁλῶ, 420

μὴ παῖδας οὓς ἔτικτον· ἀλλ’ ἐλεύθεροι

παρρησίᾳ θάλλοντες οἰκοῖεν πόλιν

κλεινῶν Ἀθηνῶν, μητρὸς οὕνεκ’ εὐκλεεῖς.

δουλοῖ γὰρ ἄνδρα, κᾶν θρασύσπλαγχνός τις ᾗ,

ὅταν ξυνειὸᾗ μητρὸς ἢ πατρὸς κακά. 425

μόνον δὲ τοῦτό φασ’ ἁμιλλᾶσθαι βίῳ,

γνώμην δικαίαν κάγαθήν, ὅτῳ παρῇ.

κακοὺς δὲ θνητῶν ἐξέφην’, ὅταν τύχῃ,

προθεὶς κάτοπτρον ὥστε παρθένῳ νέᾳ

χρόνος· παρ’ οῖσι μήποτ’ ὀφθείην ἐγώ. 430
Χο. φεῦ φεῦ· τὸ σῶφρον ὡς ἁπανταχοῦ καλὸν

καὶ δόξαν ἐσθλὴν ἐν βροτοῖς καρπίζεται.
Τρ. δέσποιν’, ἐμοί τοι συμφορὰ μὲν ἀρτίως

ἡ σὴ παρέσχε δεινὸν ἐξαίφνης φόβον·

νῦν δ’ ἐννοοΰμαι φαῦλος οὖσα· κάν βροτοῖς 435

αἱ δεύτεραί πως φροντίδες σοφώτεραι.

οὐ γὰρ περισσὸν οὐδὲν οὐδ’ ἔξω λόγου

πέπονθας· ὀργαὶ δ’ ἐς σ’ ἀπέσκηψαν θεᾶς.

412 δόξη (vel -ῃ) MAVB z corr. Α2 13² κακοῖς γ’ MVB : ’γ’ om.
ALP 415 αἳ] αῖ Μ 418 τέραμνα L: τέρεμνα Κ rell.
419 ἀποκτενεῖ KMBV 424 θρασύστομος Diog. Laert. 4. 51
426 δὲ καὶ L φασὶ τοῦθ’ Stob. 90. 11 427 ὅτῳ] ὅταν Stob.
429 προσθεὶς Ρ παρθένος νέα L P 430 μὴ προσοφθείην K
431 ὣς] πῶς L P ἇπανταχῆ L Haun. et Stob. 5. 20 432 κομί-

ζεται LP Stob. et Chr. Pat. 549 433 ἐμοί τ’ οι ἦ συμφορὰ Μ
438 ἀπέσκηψαν Α Β L P : ἐπέσκηψαν Κ Μ V L²

 


 

ΕΥΡΙΠΙΔΟΥ

δέμας περιπτύσσοντες ἆγγέλλουσί μοι. 735
Εκ. δύστην’, ἐμαυτὴν γὰρ λέγω λέγουσα σε’,
Ἑκάβη, τί δράσω,· πότερα προσπέσω γόνυ
Ἀγαμέμνονος τοῦδ’ ἢ φέρω σιγῇ κακά,-
Αγ. τί μοι προσώπῳ νῶτον ἐγκλίνασα σὸν
δύρῃ, τὸ πραχθὲν δ’ οὗ λέγεις;-τίς ἔσθ’ ὅδε; 740
Εκ. ἀλλ’, εἴ με δούλην πολεμίαν θ’ ἡγούμενος
γονάτων ἀπώσαιτ’, ἄλγος ἂν προσθείμεθ’ ἄν.
Αγ. οὗτοι πέφυκα μάντις, ὥστε μὴ κλύων
ἐξιστορῆσαι σῶν ὁδὸν βουλευμάτων.
Εκ. ἆρ’ ἐκλογίζομαί γε πρὸς τὸ δυσμενὲς 745
μᾶλλον φρένας τοῦδ’, ὄντος οὐχὶ δυσμενοῦς;
Αγ. εἴ τοί με βούλῃ τῶνδε μηδὲν εἰδέναι,
ἐς ταύτὸν ἥκεις· καὶ γὰρ οὐδ’ ἐγὼ κλύειν.
Εκ. οὐκ ἂν δυναίμην τοῦδε τιμωρεῖν ἄτερ
τέκνοισι τοῖς ἐμοῖσι. τί στρέφω τάδε; 750
τολμᾶν ἀνάγκη, κᾶν τύχω κᾶν μὴ τύχω.-
Ἀγάμεμνον, ἱκετεύω σε τῶνδε γουνάτων
καὶ σοῦ γενείου δεξιᾶς τ’ εὐδαίμονος . . .
Αγ. τί χρῆμα μαστεύουσα,· μῶν ἐλεύθερον
αἰῶνα θέσθαι; ῥᾴδιον γάρ ἐστί σοι. 755
Εκ. οὐ δῆτα· τοὺς κακοὺς δὲ τιμωρουμένη
αἰῶνα τὸν σύμπαντα δουλεύειν θέλω.
Ay. καὶ δὴ τίν’ ἡμᾶς εἷς ἐπάρκεσιν καλεῖς;
Εκ. οὐδέν τι τούτων ὧν σὺ δοξάζεις, ἄναξ.-
ὁρᾷς νεκρὸν τόνδ’, οὗ καταστάζω δάκρυ; 760
Ay. ὁρῶ· τὸ μέντοι μέλλον οὐκ ἔχω μαθεῖν.
Εκ. τοῦτόν ποτ’ ἔτεκον κᾶφερον ζώνης ὕπο.

735 περιστέλλοντες γρ. Β ’ 740 δύρῃ MB: ὀδύρῃ rell. (3²)
742 προσθείμεθα (om. ἂν) BP: προσθείμεθ’ ἄλγει LF et manus quae
lacunam implet in V 747 τοι Μ Β : τι Α L P 750 τί] ποῖ
Nauck 752 γονάτων Α Β Ρ 756-758 om. M B, add. B² (in
M v. 755 est ultimus solii) 756 δὲ] γὰρ Α 757 δουλεύσειν
A: δουλεῦσαι Β2 758 ἐπαρκείαν AB², voe. serae Graecitatis
759 del. Hartung 761 ἔχω φράσαι Β


ΕΥΡΙΠΙΔΟΥ

καίτοι καλόν γ’ ἂν τόνδ’ ἀγῶν’ ἠγωνίσω,
τοῦ σοῦ πρὸ παιδὸς κατθανών, βραχὺς δέ σοι
πάντως ὁ λοιπὸς ἣν βιώσιμος χρόνος. 650
[κᾶγῶ τ’ ἂν ἔζων χῆδε τὸν λοιπὸν χρόνον,
κούκ ἂν μονωθεὶς ἔστενον κακοῖς ἐμοῖς.]
καὶ μὴν ὅσ’. ἄνδρα χρὴ παθεῖν εὐδαίμονα
πέπονθας· ἥβησας μὲν ἐν τυραννίδι,
παῖς δ’ ἧν ἐγώ σοι τῶνδε διάδοχος δόμων, 655
ὥστ’ οὐκ ἄτεκνος κατθανὼν ἄλλοις δόμον
λείψειν ἔμελλες ὀρφανὸν διαρπάσαι.
οὗ μὴν ἐρεῖς γε’ μ’ ὡς ἀτιμάζοντα σὸν
γῆρας θανεῖν προύδωκας, ὅστις αἰδόφρων
πρὸς σ’ ἧ μάλιστα· κάντὶ τῶνδέ μοι χάριν 660
τοιάνδε καὶ σὺ χὴ τεκοῦσ’ ἠλλαξάτην.Η .
τοιγὰρ φυτεύων παῖδας οὐκέτ’ ἂν φθάνοις,
οἳ γηροβοσκήσουσι καὶ θανόντα σε
περιστελοῦσι καὶ προθήσονται νεκρόν.
οὐ γάρ σ’ ἔγωγε τῇδ’ ἐμῇ θάψω χερί· 665
τέθνηκα γὰρ δὴ τούπὶ σέ· εἰ δ’ ἄλλον τυχὼν
σωτῆρος αὐγᾶς εἰσορῶ, κείνου λέγω
καὶ παῖδά μ’ εῖναι καὶ φίλον γηροτρόφον.
μάτην ἄρ’ οἱ γέροντες εὔχονται θανεῖν,
γῆρας ψέγοντες καὶ μακρὸν χρόνον βίου· 670
ἢν δ’ ἐγγὺς ἔλθῃ θάνατος, οὐδεὶς βούλεται
θνῄσκειν, τὸ γῆρας δ’ οὐκέτ’ ἔστ’ αὐτοῖς βαρύ.
Χο. παύσασθ’· ἅλις γὰρ ἡ παροῦσα συμφορά·
ὦ παῖ, πατρὸς δὲ μὴ παροξύνῃς φρένας.
651, 652 damnat Lenting. Cf. 295, 296 ἔζην Β Ο D et Σ Β
655 ἧν ἐγώ] ἣ γεγώς Nauck 655, 656 θρόνων pro δόμων
Schmidt: melius fortasse λάχος pro δόμον 657 διαρπάσαι L P:

διαρπάσειν V Bl 658, 659 ἀτιμάζοντα . . . προύδωκας L ΡΣΞ

ἀτιμάζων τὸ . . . προῦδωκά σ’ V B 660 ἢ] ἣν codd. 665 τῆδε μὴ
Weil θάλψων 666-668 seclusit Badham 672 θνήσκειν]
θανεῖν Β 674 ὦ παῖ ut e v. sequente huc retractum damnat Elmsley

φρένας V B ε φρένα L P


ΕΥΡΙΠΙΔΟΥ

πλὴν τῷ τεκόντι κάρτα δυσμαθὴς ἰδεῖν·
οὔτ’ ὀμμάτων γὰρ δῆλος ἦν κατάστασις
οὔτ’ εὐφυὲς πρόσωπον, αἷμα δ’ ἐξ ἄκρου
ἔσταξε κρατὸς συμπεφυρμένον πυρί,
σάρκες δ’ ἀπ’ ὀστέων ὥστε πεύκινον δάκρυ 1200
γναθμοῖς ἀδήλοις φαρμάκων ἀπέρρεον,
δεινὸν θέαμα· πᾶσι δ’ ἧν φόβος θιγεῖν
νεκροῦ· τύχην γὰρ εἴχομεν διδάσκαλον.
πατὴρ δ’ ὁ τλήμων συμφορᾶς ἀγνωσία
ἄφνω προσελθὼν δῶμα προσπίτνει νεκρῷ· 1205
ᾤμωξε δ’ εὐθύς, καὶ περιπτύξας χέρας
κυνεῖ προσαυδῶν τοιάδ’· Ὠ δύστηνε παῖ,
τίς σ’ ὧδ’ ἀτίμως δαιμόνων ἀπώλεσε,·
τίς τὸν γέροντα τύμβον ὀρφανὸν σέθεν
τίθησιν,· οἴμοι, συνθάνοιμί σοι, τέκνον. 1210
ἐπεὶ δὲ θρήνων καὶ γόων ἐπαύσατο,
χρῄζων γεραιὸν ἐξαναστῆσαι δέμας
προσείχεθ’ ὥστε κισσὸς ἔρνεσιν δάφνης
λεπτοῖσι πέπλοις, δεινὰ δ’ ἣν παλαίσματα·
ὃ μὲν γὰρ ἤθελ’ ἐξαναστῆσαι γόνυ, 1215
ἢ δ’ ἀντελάζυτ’. εἰ δὲ πρὸς βίαν ἄγοι,
σάρκας γεραιᾶς ἐσπάρασσ’ ἀπ’ ὀστέων.
χρόνῳ δ’ ἀπέσβη καὶ μεθῆχ’ ὁ δύσμορος
ψυχήν· κακοῦ γὰρ οὐκέτ’ ἧν ὑπέρτερος.
κεῖνται δὲ νεκροὶ παῖς τε καὶ γέρων πατὴρ 1220
πέλας, ποθεινὴ δακρύοισι συμφορά.
1201 ἀδήλοις AVBl: ἀδήλων L et sine dubio P: γναθμῶν ἀδήλοις

φαρμάκοις p, et idem crederes habuisse Σ, αἱ σάρκες τῶν γνάθων
κατέρρεον ὑπὸ τῶν ἀδηλοποιῶν φαρμάκων 1ιίΞί addidisset δοτικὴ δὲ ἀντὶ

τῆς γενικῆς 1205 παρελθὼν Nauck προσπιτνεΐ L Pv ε
προσπίπτει AV B 1206 χέρας L P τ δέμας AV B 1207 κυνεῖ
V: κύνει Α Β L P παῖ] σὺ V ε γρ. παῖ suprascr. v 1208 τίς σ’
L B et v aut V¹ : τίς V P : τίς δ’ Α 1212 δέμας] γρ. πόδα ἢ γόνυ
Σ Β 1214 λεπνοῖσι Α 1215 ἐξανασπάσαι Nauck γόνυ] γρζ
δέμας v 1216 ἀντελάζυτ’ L P: ἀντελάζετ’ AV Bp 1218 ἀπέσβη
Scaliger: ἀπέστη codd. et Σ 1221 δακρύοισι Α L ΡΣ : δακρύουσι

V B : δὴ κλύουσι Verrall, sed cf. 1210

 


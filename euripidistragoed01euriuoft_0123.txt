ΜΗΔΕΙΑ

ἐν τῷδε δείξω πρῶτα μὲν σοφὸς γεγώς,
ἔπειτα σώφρων, εἶτα σοὶ μέγας φίλος
καὶ παισὶ τοῖς ἐμοῖσιν-ἀλλ’ ἔχ’ ἥσυχος. 550
ἐπεὶ μετέστην δεῦρ’ Ἰωλκίας χθονὸς
πολλὰς ἐφέλκων συμφορᾶς ἀμηχάνους,
τί τοῦδ’ ἂν εὕρημ’ ηὗρον εὐτυχέστερον
ἢ παῖδα γῆμαι βασιλέως φυγὰς γεγώς;
οὐχ, ᾗ σὺ κνίζῃ, σὸν μὲν ἐχθαίρων λέχος, 555
καινῆς δὲ νύμφης ἱμέρῳ πεπληγμένος,
οὐδ’ εἷς ἅμιλλαν πολύτεκνον σπουδὴν ἔχων·
ἅλις-γὰρ οἱ γεγῶτες οὐδὲ μέμφομαι·
ἀλλ’ ὣς, τὸ μὲν μέγιστον, οἰκοῖμεν καλῶς
καὶ μὴ σπανιζοίμεσθα, γιγνώσκων ὅτι 5⁶0
πένητα φεύγει πᾶς τις ἐκποδὼν φίλος,
παῖδας δὲ θρέψαιμ’ ἀξίως δόμων ἐμῶν
σπείρας τ’ ἀδελφοὺς τοῖσιν ἐκ σέθεν τέκνοις
ἐς ταύτὸ θείην, καὶ ξυναρτήσας γένος
εὐδαιμονοῖμεν. σοί τε γὰρ παίδων τί δεῖ; 565
ἐμοί τε λύει τοῖσι μέλλουσιν τέκνοις
τὰ ζῶντ’ ὀνῆσαι. μῶν βεβούλευμαι κακῶς;
οὐδ’ ἂν σὺ φαίης, εἴ σε μὴ κνίζοι λέχος.
ἀλλ’ ἐς τοσοῦτον ἥκεθ’ ὥστ’ ὀρθουμένης
εὗνῆς γυναῖκες πάντ’ ἔχειν νομίζετε, 570
ἢν δ’ αὖ γένηται ξυμφορά τις ἐς λέχος,
τὰ λῷστα καὶ κάλλιστα πολεμιώτατα
τίθεσθε. χ’ρῆν γὰρ ἄλλοθέν ποθεν βροτοὺς
παῖδας τεκνοῦσθαι, θῆλυ δ’ οὐκ εἶναι γένος·
549 φίλοις V: corr. v 550 ἡσύχως AV 551 μετέστη V:

corr. v 552 ἀφέλκων Α 553 τοῦτ’ εὕρημ’ V: corr. v
ἀτυχέστερον V: corr. v 554 γεγὼς φυγάς V 555 ἐχθραίνων Β

’560 σπανιζόμεσθα V, sed de imperfectis indic. restituendis non est

cogitandum 562 δὲ Α V B : τε L P 565 εὐδαιμονοῖμεν
Elmsley: εὐδαιμονοίην codd. 567 τὰ ζῶντ’] τά ’γ’ ὄντ’ Nauck¹
568 σε] σοι Α κνίζει L P 571 δ’ αὖ] δὲ Α : δ’ αῧρ in rasura

573 χρῆν] χρὴ AV γὰρ] ἄρ’ Person


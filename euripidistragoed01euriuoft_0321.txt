EKABH

δοριθήρατος πρὸς Ἀχαιῶν,
οὐδὲν παθέων ἀποκουφίζουσ’,
ἀλλ’ ἀγγελίας βάρος ἀραμένη 105
μέγα σοί τε, γύναι, κῆρυξ ἀχέων.
ἐν γὰρ Ἀχαιῶν πλήρει ξυνόδῳ
λέγεται δόξαι σὴν παῖδ’ Ἀχιλεῖ
σφάγιον θέσθαι· τύμβου δ’ ἐπιβὰς
v οἶσθ’ ὅτε χρυσέοις ἐφάνη σὺν ὅπλοις, 110
τὰς ποντοπόρους δ’ ἔσχε σχεδίας
λαίφη προτόνοις ἐπερειδομένας,
τάδε θωΰσσων·
Ποῖ δή, Δαναοί, τὸν ἐμὸν τύμβον
στέλλεσθ’ ἀγέραστον ἀφέντες,· 115
πολλῆς δ’ ἔριδος συνέπαισε κλύδων,
δόξα δ’ ἐχώρει δίχ’ ἀν’ Ἑλλήνων
στρατὸν αἰχμητήν, τοῖς μὲν διδόναι
τύμβῳ σφάγιον, τοῖς δ’ οὐχὶ δοκοῦν.
ἧν δ’ ὁ τὸ μὲν σὸν σπεύδων ἀγαθὸν 120
τῆς μαντιπόλου Βάκχης ἀνέχων
λέκτρ’ Ἀγαμέμνων·
τὼ Θησείδα δ’, ὄζω Ἀθηνῶν,
δισσῶν μύθων ῥήτορες ἦσαν·
γνώμῃ δὲ μιᾷ συνεχωρείτην, 125
τὸν Ἀχίλλειον τύμβον στεφανοῦν
αἵματι χλωρῷ, τὰ δὲ Κασάνδρας
λέκτρ’ οὐκ ἐφάτην τῆς Ἀχιλείας
πρόσθεν θήσειν ποτὲ λόγχης.
σπουδαὶ δὲ λόγων κατατεινομένων 130
ἦσαν ἴσαι πως, πρὶν ὁ ποικιλόφρων
κόπις ἡδυλόγος δημοχαριστὴς

105 αἰρομένη Pl : ἆρομένη V 108 ἇχιλεΐ M: ἆχιλλεῖ rell.
116 συνέπεσε codd. et Σε corr. Byzantini (συνέκρουσε schol. Byzant.)
117 Ἑλλάνων codd.: η suprascr. P v 120 δ’ ὁ LP: δὲ rell. Σ

123 5³⁶⁰) L, ὄζωὶ 128 ἂχιλλείας codd.: corr. Byzantini


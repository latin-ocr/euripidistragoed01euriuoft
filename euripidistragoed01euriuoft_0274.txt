ΕΥΡΙΠΙΔΟΥ

φεύγειν τρόπους χρὴ τέκν’, (ὅσ>οις ἔνεστι νοῦς.
Χο. δέσποιν’, ὅσον σοι ῥᾳδίως προσίσταται,
τοσόνδε πείθου τῇδε συμβῆναι λόγοις.
Ερ. τί σεμνομυθεῖς κείς ἀγῶν’ ἔρχῃ λόγων,
ὡς δὴ σὺ σώφρων, τᾶμᾶ δ’ οὐχὶ σώφρονα; 235
Αν. οὔκουν ἐφ’ οἷς γε νῦν καθέστηκας λόγοις.
Ερ. ὁ νοῦς ὁ σός μοι μὴ ξυνοικοίη, γύναι.
Αν. νέα πέφυκας καὶ λέγεις αἰσχρῶν πέρι.
Ερ. σὺ δ’ οὗ λέγεις γε, δρᾷς δέ μ’ εἰς ὅσον δύνῃ.
Αν. οὐκ αὖ σιωπῇ Κύπριδος ἀλγήσεις πέρι,· 240
Ep. τί δ’,· οὐ γυναιξὶ ταῦτα πρῶτα πανταχοῦ,·
Αν. [ναί,]
καλῶς γε χρωμέναισιν· εἰ δὲ μή, οὗ καλά.
Ερ. οὐ βαρβάρων νόμοισιν οἰκοῦμεν πόλιν.
Αν. κάκεῖ τά γ’ αἰσχρὰ κάνθάδ’ αἰσχύνην ἔχει.
Ερ. σοφὴ σοφὴ σύ· κατθανεῖν δ’ ὅμως σε δεῖ. 245
Αν. ὁρᾷς ἄγαλμα Θέτιδος εἰς σ’ ἀποβλέπον;
Ερ. μισοῦν γε πατρίδα σὴν Ἀχιλλέως φόνῳ.
Αν. Ἑλένη νιν ὥλεσ’, οὐκ ἐγώ, μήτηρ δὲ σή.
Ερ. ἢ καὶ πρόσω γὰρ τῶν ἐμῶν ψαύσεις κακῶν;
Αν. ἰδοὺ σιωπῶ κᾶπιλάζυμαι στόμα. 250
Ερ. ἐκεῖνο λέξον, οὗπερ εἵνεκ’ ἐστάλην.
Αν. λέγω σ’ ἐγὼ νοῦν οὐκ ἔχειν ὅσον σε δεῖ.
Ερ. λείψεις τόδ’ ἁγνὸν τέμενος ἐναλίας θεοῦ;
Αν. εἰ μὴ θανοῦμαί γ’· εἰ δὲ μή, οὗ λείψω ποτέ.
Ερ. ὡς τοῦτ’ ἄραρε, κού μενῶ πόσιν μολεῖν. 255
Αν. ἀλλ’ οὐδ’ ἐγὼ μὴν πρόσθεν ἐκδώσω μέ σοι.

231 τέκν’ ὅσοις l : τέκν’ οἷς codd. (τέκνα οἷς Μ Β O) ε τέκν’ αῖς Stob.
74. 21 z παῖδας α’ῖς olim Nauck 232 παρίσταται Ρ 239 δύνᾳ
Porson 240 αὖ A: αὒ Μ : ἂν rell. 241 πρῶτα ταῦτα LB Ο
πανταχῆ Ρ 242 ναί om. P καλά] καλῶς L B O 244 τάδ’
ΡΟ 246 ἐπιβλέπον Α (ἀποβλέπων M: &voBAe‘mtae L, -ον L²)
248 Ἑλένη νιν] Ἑλένην Μ et primitus L 251 οῧπερ ἕνεκ’ ἐνθάδ’
ἱκάνω V, ἐστάλην suprascr. V¹ ε οὗπερ ἐνθάδ’ ἱκάνω Α, suprascr. γρ. ἕνεκ’

ἐστάλην ΑῙ. Cf. Med. 668 ἕνεκ’ etiam Px εἵνεκ’ Haun.: οὕνεκ’
rell. ut solent 252 οἷόν σε Nauck


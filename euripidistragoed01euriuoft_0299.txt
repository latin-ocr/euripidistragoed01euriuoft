ΑΝΔΡΟΜΑΧΗ

τᾶ δ’ ε’κ θεῶν του· πανταχῇ δ’ ὀλώλαμεν.
Ορ. τίς οὖν ἂν εἵη μὴ πεφυκότων γέ πω
,παίδων γυναικὶ συμφορὰ πλὴν εἷς λέχος; 905
Ερ. τοῦτ’ αὐτὸ καὶ νοσοῦμεν· εὖ μ’ ὑπηγάγου.
Ορ. ἄλλην τιν’ εὐνὴν ἀντὶ σοῦ στέργει πόσις,·
Ερ. τὴν αἰχμάλωτον ’Έκτορος ξυνευνέτιν.
Ορ. κακόν γ’ ἔλεξας, ἄνδρα δίσσ’ ἔχειν λέχη.
Ερ. τοιαῦτα ταῦτα. κᾷτ’ ἔγωγ’ ἠμυνάμην. 910
Ορ. μῶν εἷς γυναῖκ’ ἔρραψας οῖα δὴ γυνή ,·
Ερ. φόνον γ’ ἐκείνῃ καὶ τέκνῳ νοθαγενεῖ.
Ορ. κᾶκτεινας, ἤ, τις συμφορά σ·’ ἀφείλετο;
Ερ. γέρων γε Πηλεύς, τοὺς κακίονας σέβων.
Ορ. σοὶ δ’ ἣν τις ὅστις τοῦδ’ ἐκοινώνει φόνου,· 915
Ep. πατήρ γ’ ἐπ’ αὐτὸ τοῦτ’ ἀπὸ Σπάρτης μολών.
Ορ. κᾶπειτα τοῦ γέροντος ἡσσήθη χερί,·
Ερ. αἰδοῖ γε· καί μ’ ἔρημον οἴχεται λιπών.
Ορ. συνῆκα· ταρβεῖς τοῖς δεδραμένοις πόσιν.
Ερ. ἔγνως· ὀλεῖ γάρ μ’ ἐνδίκως. τί δεῖ λέγειν,· 920
ἀλλ’ ἄντομαί σε Δία καλοῦσ’ ὁμόγνιον,
πέμψον με ’χώρας τῆσδ’ ὅποι προσωτάτω ,
ἢ πρὸς πατρῷον μέλαθρον· ὡς δοκοῦσί γε
δόμοι τ’ ἐλαύνειν φθέγμ’ ἔχοντες οἵδε με,
μισεῖ τε γαῖα Φθιάς. εἶ δ’ ἥξει πάρος 925
Φοίβου λιπὼν μαντεῖον εἷς δόμους πόσις,
κτενεῖ μ’ ἐπ’ αἶσχίστοισιν· ἢ δουλεύσομεν
νόθοισι λέκτροις ὧν ἐδέσποζον πρὸ τοῦ.
πῶς οὖν τάδ’, ὡς εἴποι τις, ἐξημάρτανες,·
κακῶν γυναικῶν εἴσοδοί μ’ ἀπώλεσαν, 930
αἵ μοι λέγουσαι τούσδ’ ἐχαύνωσαν λόγους·

906 ἐπηγάγου P: corr. p 909 ἄνδρα A: ἄνδρ’ ἕνα L: ἕν’ ἄνδρα
rell. (δισσ-ρ ἕν’ ἄνδρ’ ἔχειν Grotius) Ἴ 913 συμφορά σ’ AV²: συμφορᾶς
rell. 920 μ’ om. P 923 γε] μοι Musurus 924 τ’
Matthiae: μ’ Β O: γ’ rell. φθέγματ’ V 929 Oresti, 930
Hermionae tribuunt codd.: corr. Lenting πῶς οὖν ἂν εἴποι τις

τάδ’ Pssugk ι ὧδ’ ἐρεῖ τις Nauck


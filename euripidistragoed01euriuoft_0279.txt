ΑΝΔΡΟΜΑΧΗ

ἑκόντες οὐκ ἄκοντες, οὐδὲ βώμιοι
πίτνοντες, αὐτοὶ τὴν δίκην ὑφέξομεν
ἐν σοῖσι γαμβροῖς, οἶσιν οὐκ ἐλάσσονα
βλάβην ὀφείλω προστιθεῖσ’ ἀπαιδίαν. 360
ἡμεῖς μὲν οὖν τοιοίδε· τῆς δὲ σῆς φρενὸς-
ἔν σου δέδοικα· διὰ γυναικείαν ἔριν
καὶ τὴν τάλαιναν ὤλεσας Φρυγῶν πόλιν.
Χο. ἄγαν ἔλεξας ὦς γυνὴ πρὸς ἄρσενας, V
καί σου τὸ σῶφρον ἐξετόξευσεν φρενός. 365
Με. γύναι, τάδ’ ἐστὶ σμικρὰ καὶ μοναρχίας
οὐκ ἄξι’, ὡς φῄς, τῆς ἐμῆς οὐδ’ Ἑλλάδος.
εὗ δ’ ἴσθ’, ὅτου τις τυγχάνει χρείαν ἔχων,
τοῦτ’ ἔσθ’ ἑκάστῳ μεῖζον ἢ Τροίαν ἑλεῖν.
κάγὼ θυγατρί--μεγάλα γὰρ κρίνω τάδε, 370
λέχους στέρεσθαι--σύμμαχος καθίσταμαι.
τὰ μὲν γὰρ ἄλλα δεύτερ’ ἂν πάσχοι γυνή,
ἀνδρὸς δ’ ἁμαρτάνουσ’ ἁμαρτάνει βίου.
δούλων δ’ ἐκεῖνον τῶν ἐμῶν ἄρχειν χρεὼν
καὶ τῶν ἐκείνου τοὺς ἐμούς, ἡμᾶς τε πρός· 375
φίλων γὰρ οὐδὲν ἵδιον, οἵτινες φίλοι
ὀρθῶς πεφύκασ’, ἀλλὰ κοινὰ χρήματα.
μένων δὲ τοὺς ἀπόντας, εἰ μὴ θήσομαι
τᾶμ’ ὡς ἄριστα, φαῦλός εἰμι κού σοφός.
ἀλλ’ ἐξανίστω τῶνδ’ ἀνακτόρων θεᾶς· 380
ὡς, ἢν θάνῃς σύ, παῖς ὅδ’ ἐκφεύγει μόρον,
σοῦ δ’ οὗ θελούσης κατθανεῖν, τόνδε κτενῶ.
δυοῖν δ’ ἀνάγκη θατέρῳ λιπεῖν βίον.

357 οἱ βώμιοι videtur habuisse Σ 358 πίπτοντες Β O αὐτῆ
Kirchhoff 360 ἀπαιδίαν Α L Ρ γρ. Β γρ. V: ἀβουλίαν Μ v B ό
(ἆκυμίαν Headlam) 362 ἕν σου etiam Σε ἕν που Scaliger
363 Δίδυμος μέμφεται πᾶσι (τρισὶ Verrall) τούτοις Σ πόλιν Φρυγῶν Α
365 ἐξετόξευσας Seager 372 πάσχοι Haun. et v.1. in P: πάσχῃ
rell. (ἃν πάσχῃ musgrave—>2 πάσχῃ -ει et -οι codices Stobaei 74. 23

383 ἀνάγκη L ΡΣ γρ. Σ V : ἀνάγκαιν ἢ (ex ἀνάγκαιν suprascripto ἀνάγκη
orta) fere rell. (ἀνάγκιν Ρ)


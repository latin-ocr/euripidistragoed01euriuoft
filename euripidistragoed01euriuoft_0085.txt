ΑΛΚΗΣΤΙΣ

Ηρ. ὦ πολλὰ τλᾶσα καρδία καὶ χεὶρ ἐμή,
νῦν δεῖξον οἷον παῖδά σ’ ἡ Τιρυνθία
Ἠλεκτρύωνος γείνατ’ Ἀλκμήνη Διί.
δεῖ γάρ με σῶσαι τὴν θανοῦσαν ἀρτίως 840
γυναῖκα κᾶς τόνδ’ αὖθις ἱδρῦσαι δόμον
Ἄλκηστιν, Ἀδμήτῳ θ’ ὑπουργῆσαι χάριν.
ἐλθὼν δ’ ἄνακτα τὸν μελάμπεπλον νεκρῶν ν
Θάνατον φυλάξω, καί νιν εὑρήσειν δοκῶ
πίνοντα τύμβου πλησίον προσφαγμάτων. 845
κᾶνπερ λοχαίας αὐτὸν ἐξ ἕδρας συθεὶς
μάρψω, κύκλον δὲ περιβάλω χεροῖν ἐμαΐν,
οὐκ ἔστιν ὅστις αὐτὸν ἐξαιρήσεται
μογοῦντα πλευρά, πρὶν γυναῖκ’ ἐμοὶ μεθῇ.
ἢν δ’ οὖν ,ἁμάρτω τῆσδ’ ἄγρας, καὶ μὴ μόλῃ 850
πρὸς αἱματηρὸν πέλανον, εἶμι τῶν κάτω
Κόρης Ἄνακτός τ’ εἷς ἆνηλίους δόμους
αἰτήσομαί τε· καὶ πέποιθ’ ἄξειν ἄνω
Ἀλκηστιν, ὥστε χερσὶν ἐνθεῖναι ξένου,
ὅς μ’ ἐς δόμους ἐδέξατ’ οὐδ’ ἀπήλασε, 855
καίπερ βαρείᾳ συμφορᾷ πεπληγμένος,
ἔκρυπτε δ’ ὢν γενναῖος, αἰδεσθεὶς ἐμέ.
τίς τοῦδε μᾶλλον Θεσσαλῶν φιλόξενος,
τίς Ἑλλάδ’ οἷκῶν,· τοιγὰρ οὐκ ἐρεῖ κακὸν
εὐεργετῆσαι φῶτα γενναῖος γεγώς. 860

Αδ. ἰώ, στυγναὶ
πρόσοδοι, στυγναὶ δ’ ὄψεις χήρων

837 καὶ χεὶρ] ψυχή τ’ Β. Cs. Or. 466 839 scribendum videtur
Ἠλεκτρυώνῃ ’γείνατ’ (sic Wilamowitz)‚ cl. Hes. Scut. 86 et Inscr.
Ialysiam Newtoni‚ Trans. Roy. Soc. xi, p. 442 843 μελάμπτερον
Musgravius ex Σ (μέλανας πτέρυγας ἔχων) 845 πίνοντα codd.. et
2: πεινῶντα Schmidt 846 λοχαίας citatio in cod. Florentmo
Etymologici M. ap. Miller. Meilang‘es p. 208. γρ. λοχίας (λοχαίας
Schwartz) Σ z λοχήσας codd. 847 περιβαλῶ (sic) L P ε περιβαλὼν
νΒρΣ . 852 ἀνηλῖου V

nun. ι, 5


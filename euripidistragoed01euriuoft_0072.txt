ΕΥΡΙΠΙΔΟΥ

Ηρ. Τιρυνθίῳ πράσσω τιν’ Εὐρυσθεῖ πόνον.
Χο. καὶ ποῖ πορεύῃ; τῷ προσέζευξαι πλάνῳ,·
Ηρ. Θρῃκὸς τέτρωρον ἅρμα Διομήδους μέτα.
Χο. πῶς οὖν δυνήσῃ,· μῶν ἄπειρος εἶ ξένου,-
Ηρ. ἄπειρος· οὔπω Βιστόνων ἦλθον χθόνα. 485
Χο. οὐκ ἔστιν ἵππων δεσπόσαι σ’ ἄνευ μάχης.
Ηρ. ἀλλ’ οὐδ’ ἀπειπεῖν μὴν πόνους οἶόν τ’ ἐμοί.
Χο. κτανὼν ἄρ’ ἥξεις ἢ θανὼν αὐτοῦ μενεῖς.
Ηρ. οὐ τόνδ’ ἀγῶνα πρῶτον ἂν δράμοιμ’ ἐγώ.
Χο. τί δ’ ἂν κρατήσας δεσπότην πλέον λάβοις,· 490
Ηρ. πώλους ἀπάξω κοιράνῳ Τιρυνθίῳ.
Χο. οὐκ εὐμαρὲς χαλινὸν ἐμβαλεῖν γνάθοις.
Ηρ. εἰ μή γε πῦρ πνέουσι μυκτήρων ἄπο.
Χο. ἀλλ’ ἄνδρας ἆρταμοῦσι λαιψηραῖς γνάθοις.
Ηρ. θηρῶν ὀρείων χόρτον, οὐχ ἵππων, λέγεις. 495
Χο. φάτνας ἴδοις ἂν αἵμασιν πεφυρμένας.
Ηρ. τίνος δ’ ὁ θρέψας παῖς πατρὸς κομπάζεται,·
Χο. ”Αρεος, ζαχρύσου Θρῃκίας πέλτης ἄναξ.
Ηρ. καὶ τόνδε τούμοῦ δαίμονος πόνον λέγεις·
σκληρὸς γὰρ αἰεὶ καὶ πρὸς αἶπος ἔρχεται· μ 500
εἶ χρή με παισὶν οἷς ’Ἄρης ἐγείνατο
μάχην συνάψαι, πρῶτα μὲν Λυκάονι,
αὖθις δὲ Κύκνῳ, τόνδε δ’ ἔρχομαι τρίτον
ἀγῶνα πώλοις δεσπότῃ τε συμβαλῶν.
ἀλλ’ οὔτις ἔστιν ὃς τὸν Ἀλκμήνης ’γόνον 505
τρέσαντα χεῖρα πολεμίαν ποτ’ ὄψεται.
Χο. καὶ μὴν ὅδ’ αὐτὸς τῆσδε κοίρανος χθονὸς

481 πόνον] πόνω V 482 προσέζευξαι VB: συνέζευξαι LP

487 μὴν πόνους Scripsi : μ’ ἣν πόνους L ε πόνους P: τοῖς πόνοις V B ε
τοὺς πόνους Monk τ’ ἐμοί] τέ μοι L : τέμει Ρ 492 εὐμαρὲς

. V B l: εὐμαθὲς LP 497 δ’ ὅ L: 6⁹ ὁ P: δὲ VB 498 Ἄρεος
VbL P: ἅρεως Bl θρηκίας ζαχρύσου P: θρακώας ζαχρύσου L
πέλλης V 500 αἰεὶ V L τ ἀεὶ Β Ρ 501 οῖς L P τ οὓς V B

504 συμβαλῶν L Βζ : συμβαλὼν V P B 505 τόκον L 506 πολε·
μίων Ρ et l in rasura


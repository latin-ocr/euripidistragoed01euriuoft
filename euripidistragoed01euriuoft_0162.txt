ΕΥΡΙΠΙΔΟΥ

οἳ δ’ ἀσθενῆ μὲν τάπ’ ἐμοῦ δεδορκότες,
σμικροὺς δὲ τούσδε καὶ πατρὸς τητωμένους,
τοὺς κρείσσονας σέβοντες ἐξείργουσι γῆς. 25
ἐγὼ δὲ σὺν φεύγουσι συμφεύγω τέκνοις
καὶ σὺν κακῶς πράσσουσι συμπράσσω κακῶς,
ὀκνῶν προδοῦναι, μή τις ὧδ’ εἴπῃ βροτῶν·
”Ιδεσθ’, ἐπειδὴ παισὶν οὐκ ἔστιν πατήρ,
Ἰόλαος οὐκ ἤμυνε συγγενὴς γεγώς. 30
πάσης δὲ χώρας Ἑλλάδος τητώμενοι,
Μαραθῶνα καὶ σύγκληρον ἐλθόντες χθόνα
ἱκέται καθεζόμεσθα βώμιοι θεῶν,
προσωφελῆσαι· πεδία γὰρ τῆσδε χθονὸς
δισσοὺς κατοικεῖν Θησέως παῖδας λόγος, 35
κλήρῳ λαχόντας ἐκ γένους Πανδίονος,
τοῖσδ’ ἐγγὺς ὄντας· ῶν ἕκατι τέρμονας
κλεινῶν Ἀθηνῶν τόνδ’ ἀφικόμεσθ’ ὅρον.
δυοῖν γερόντοιν δὲ στρατηγεΐται φυγή·
ἐγὼ μὲν ἀμφὶ τοῖσδε καλχαίνω] τέκνοις, 40
ἢ δ’ αὖ τὸ θῆλυ παιδὸς Ἀλκμήνη γένος
ἔσωθε ναοῦ τοῦδ’ ὑπηγκαλισμένη
σῴζει· νέας γὰρ παρθένους αἰδούμεθα ,
ὄχλῳ πελάζειν κᾶπιβωμιοστατεῖν.
’Ὕλλος δ’ ἀδελφοί θ’ οῖσι πρεσβεύει γένος 45
ζητοῦσ’ ὅπου γῆς πύργον οἶκιούμεθα,
ἢν τῆσδ’ ἀπωθώμεσθα πρὸς βίαν χθονός.
ὦ τέκνα τέκνα, δεῦρο, λαμβάνεσθ’ ἐμῶν
πέπλων· ὁρῶ κήρυκα τόνδ’ Εὐρυσθέως
στείχοντ’ ἐφ’ ἡμᾶς, οὗ διωκόμεσθ’ ὕπο 50
πάσης ἀλῆται γῆς ἀπεστερημένοι.
27 συμπάσχω Ρ 36 ante 35 traiecit Wilamowitz 37 ὄντος
Dobree 38 τόνδ’ L p: τῶνδ’ P: τήνδ’ . . . ὅδον Stephanus.
Fortasse τόνδε θ’ ἱκόμεσθ’ 40 χαλκαίνων L P ε corr. lp 44 κάπι-

βωμιοστατεῖν suspectum sed cf. alia mirae compositionis vocabula, vv.
161, 495 46 ζητοῦσιν L P

 


ΑΝΔΡΟΜΑΧΗ

Πη. οἴμοι· τόδ’ ἤδη δεινόν. οὐχ ὅσον τάχος
χωρήσεταί τις Πυθικὴν πρὸς ἑστίαν
καὶ τάνθάδ’ ὄντα τοῖς ἐκεῖ λέξει φίλοις,
πρὶν παῖδ’ Ἀχιλλέως κατθανεῖν ἐχθρῶν ὕπο,·
ΑΓΓ ΕΛΟΣ
ὤμοι μοι· 1070
οἵας ὁ τλήμων ἀγγελῶν ἥκω τύχας
σοί, τ’, ὦ γεραιέ, καὶ φίλοισι δεσπότου.

’Πη. αἰαῖ· πρόμαντις θυμὸς ὥς τι προσδοκᾷ.

Αγ. οὐκ ἔστι σοι παῖς παιδός, ὡς μάθῃς, γέρον
Πηλεῦ· τοιάσδε φασγάνων πληγὰς ἔχει
Δελφῶν ὑπ’ ἀνδρῶν καὶ Μυκηναίου ξένου. 1075
Χο. ἃ ἆ, τί δράσεις, ὦ γεραιέ,· μὴ πέσῃς·
ἔπαιρε σαυτόν. Πη. οὐδέν εἶμ’· ἀπωλόμην.
φρούδη μὲν αὐδή, φροῦδα δ’ ἄρθρα μου κάτω.
Αγ. ἄκουσον, εἶ καὶ σοῖς φίλοις ἀμυναθεῖν
χρῄζεις, τὸ πραχθέν, σὸν κατορθώσας δέμας. 1080
Πη. ὦ μοῖρα, γήρως ἐσχάτοις πρὸς τέρμασιν
οἵα με τὸν δύστηνον ἀμφιβᾶσ’ ἔχεις.
πῶς δ’ οἴχεταί μοι παῖς μόνου παιδὸς μόνος,·
σήμαιν’· ἀκοῦσαι δ’ οὐκ ἀκούσθ’ ὅμως θέλω.
Αγ. ἐπεὶ τὸ κλεινὸν ἤλθομεν Φοίβου πέδον, 1085
τρεῖς μὲν φαεννᾶς ἡλίου διεξόδους
θέᾳ διδόντες ὄμματ’ ἐξεπίμπλαμεν.
καὶ τοῦθ’ ὕποπτον ἧν ἄρ’· εἷς δὲ συστάσεις
κύκλους τ’ ἐχώρει λαὸς οἰκήτωρ θεοῦ.
Ἀγαμέμνονος δὲ παῖς διαστείχων πόλιν 1090
ἐς οὓς ἑκάστῳ δυσμενεῖς ηὔδα λόγους·

1067 πυθικὴν ἀνὰ χθόνα AV (corr, V²) 1070 ἶῶ μοι μοι L PV²
ἀγγέλων MV (corr. V²): ἀγγέλλων ΑΟ 1073 προσδοκῶν Ρ
1074 ἔχων AV 1075 om. M Ο D 1076 αῖ αῖ Μ τί
δράσῃ σ’ V 1079 εἶ καὶ] εἴ τι, ut vid„ Σ ἇμυνάθην Μ
1080 χρήζει AV 1081 γῆρας V² 1083 δ’ om. L P μου V
(corr. ΥΞ) et sortasse primitus M 1084 ἀκοῦστ’ M²z ἆκοῦσ’ L ΡΟ


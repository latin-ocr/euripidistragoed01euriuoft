ΕΥΡΙΠΙΔΟΥ

δούλῃ κατέστης εἰς ἀγῶν’,· οὐκ ἀξιῶ

οὔτ’ οὖν σὲ Τροίας οὔτε σοῦ Τροίαν ἔτι.

[ἔξωθέν εἰσιν οἱ δοκοῦντες εὖ φρονεῖν 330
λαμπροί, τὰ δ’ ἔνδον πᾶσιν ἀνθρώποις ἴσοι,

πλὴν εἴ τι πλούτῳ· τοῦτο δ’ ἰσχύει· μέγα.]

Μενέλαε, φέρε δὴ διαπεράνωμεν λόγους·

τέθνηκα τῇ σῇ θυγατρὶ καί μ’ ἀπώλεσε·

μιαιφόνον μὲν οὐκέτ’ ἂν φύγοι μύσος. 335
ἐν τοῖς δὲ πολλοῖς καὶ σὺ τόνδ’ ἀγωνιῇ

φόνον· τὸ συνδρῶν γάρ σ’ ἀναγκάσει χρέος.

ἢν δ’ οὖν ἐγὼ μὲν μὴ θανεῖν ὑπεκδράμω,

τὸν παῖδά μου κτενεῖτε; κᾷτα πῶς πατὴρ

τέκνου θανόντος ῥᾳδίως ἀνέξεταις 340
οὐχ ὧδ’ ἄνανδρον αὐτὸν ἡ Τροία καλεῖ·

ἀλλ’ εἶσιν οἵ χρή-Πηλέως γὰρ ἄξια

πατρός τ’ Ἀχιλλέως ἔργα δρῶν φανήσεται-

ὤσει δὲ σὴν παῖδ’ ἐκ δόμων· σὺ δ’ ἐκδιδοὺς

ἄλλῳ τί λέξεις; πότερον ὣς κακὸν πόσιν 345
φεύγει τὸ ταύτης σῶφρονς ἀλλὰ πεύσεται.

γαμεῖ δὲ τίς νιν,· ἤ σφ’ ἄνανδρον ἐν δόμοις

χήραν καθέξεις πολιόν,· ὦ τλήμων ἀνήρ,

κακῶν τοσούτων οὐχ ὁρᾷς ε’πιρροάς;

πόσας ἂν εὐνᾶς θυγατέρ’ ἠδικημένην 350
βούλοι’ ἂν εὑρεῖν ἢ παθεῖν ἁγὼ λέγω,·

οὗ χρὴ ’πὶ μικροῖς μεγάλα πορσύνειν κακὰ

οὐδ’, εἶ γυναῖκές ἐσμεν ἀτηρὸν κακόν,

ἄνδρας γυναιξὶν ἐξομοιοῦσθαι φύσιν.

ἡμεῖς γὰρ εἰ σὴν παῖδα φαρμακεύομεν 355
καὶ νηδὺν ἐξαμβλοῦμεν, ὣς αὐτὴ λέγει,

330—332 Δίδυμος μέμφεται τούτοις Σε ut Menandreos citat Stob.
104. 14 εὐτυχεῖν legens pro εὖ φρονεῖν 333 suspectus : versum eicit
Wilamowitz, εἶεν eius loco ponens 334 δὴ σῇ Reiske 337 Sic
codd. et Σ 342 Fortasse τ’ ἄρ’ ἄξια vel τ’ ἐπάξια 346 πεύσεται
Kiehl: ψεύσεται codd. et Στ ἀλλ’ ἐψεύσεται Porson 348 &vh'p

Dindtffls: ἄνερ codd. (τλῆμον MAV) 350 πόσας δ’ LP 351 βου-
λοιμ’

 

